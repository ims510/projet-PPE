   Link: canonical
   Link: shortlink
   Link: amphtml
   [IMG]
     * D:News
     * Știință
     * Cultură
     * Natură
     * Lumea digitală
     * Istorie
     * Video
     * _____________________ [ Submit ]
     * *  *  *  Home » Maratoanele Descopera » Capcanele internetului » Trăim
   în epoca ciber-războaielor

                        Trăim în epoca ciber-războaielor

   Trăim în epoca ciber-războaielor
   Imagine #2
   Imagine #3
   Imagine #4
   10 poze
   Vezi galeria foto »
   Marius Comper
   Publicat: 16.05.2012
   Share:    
   Pe măsură ce economiile ţărilor dezvoltate exploatează avantajele oferite
   de Internet, intrastructura şi secretele acestor ţări devin din ce în ce
   mai vulnerabile atacurilor cibernetice. Dacă în secolul trecut războaiele
   aveau loc pe câmpul de luptă, astăzi obţinerea resurselor adversarilor
   implică din ce în ce mai des o bătălie în teritoriul virtual.
   Teoreticienii consideră ciberspaţiul ca fiind al cincilea domeniu în care
   se poate desfăşura un război, după sol, mare, aer şi spaţiu.

   Printre infrastructurile cibernetice vulnerabile se numără reţelele
   electrice, cele ale spitalelor, băncilor, ale companiilor de
   telecomunicaţii sau din domeniul apărării, iar pe măsură ce tot mai multe
   informaţii devin conectate la spaţiul virtual, lista potenţialelor ţinte
   se măreşte. Pentru că toate aceste sisteme sunt interconectate, un atac
   cibernetic poate dezactiva în doar 15 minute reţeaua electrică a SUA, cu
   consecinţe devastatoare asupra reţelelor bancare, de transport, de
   comunicare, afectând chiar şi lanţurile logistice ce asigură alimentarea
   cu hrană a populaţiei.

   Pe lângă avantajul pe care ciberspaţiul îl oferă potenţialilor atacatori
   prin uşurinţa şi viteza cu care resursele adversarului pot fi obţinute sau
   distruse, ciber-războiul poate aduce un alt atu forţei agresoare:
   identitatea atactorilor poate fi disimulată.

     * Viruşii devin mobili – cum ne protejăm telefonul de ameninţări?
     * Like. Share. Protect: securitatea în reţelele sociale

   În cazul armei-cheie a secolului XX-lea, bomba nucleară, ţările ce o
   puteau folosi în luptă au ales să nu o facă, fiind descurajate de faptul
   că un contraatac al inamicului ar fi fost la fel de devastator, Hiroshima
   şi Nagasaki servind drept exemplu. În schimb, atacul cibernetic, ce se
   anunţă a fi instrumentul militar esenţial al secolului al XXI-lea, ar
   putea evita acest impendiment dacă victima atacului nu ştie împotriva
   cărei ţări să lanseze contraatacul.

   1982 – primele daune produse de o armă cibernetică

   Primul atac informatic a avut loc în 1982, când spionii sovietici au furat
   un sistem de control computerizat de la o companie canadiană. Ceea ce nu
   ştiau agenţii secreţi sovietici era că specialiştii CIA reuşiseră să
   introducă în software-ul furat o „bombă logică”, aşa cum sunt numite
   liniile de cod introduse în programele de computer care, atunci când
   anumite condiţii sunt împlinite, activează o funcţie maliţioasă. În cazul
   sistemului furat de spionii URSS, bomba logică inserată de CIA a condus la
   o explozie masivă ce a avut loc la o conductă de gaz din Siberia.
   Deflagraţia a fost atât de mare încât a fost detectată din spaţiu de
   sateliţii americani, iar Thomas Reed, un fost comandant al aviaţiei SUA, a
   descris-o în autobiografia sa ca fiind „cea mai mare explozie non-nucleară
   detectată vreodată din spaţiu”.

   Cu toate acestea, atacurile cibernetice nu au intrat în atenţia opiniei
   publice decât la 25 de ani după acest eveniment.

   2007 – prima dată când o ţară întreagă este atacată în ciberspaţiu

   În aprilie 2007, Estonia a fost supusă unui atac cibernetic fără
   precedent, site-urile parlamentului, ministerelor, băncilor, principalelor
   ziare şi televiziuni fiind ţintele răufăcătorilor virtuali. Timp de trei
   săptămâni, ţara a fost paralizată, ministerele, băncile şi numeroase
   companii fiind nevoite să-şi oprească activitatea, iar cetăţenii au avut
   probleme în a accesa Internetul. Primul atac cibernetic asupra unei
   întregi ţări a venit pe fondul unei dispute politice pe tema mutării unui
   monument dedicat eroilor sovietici, propunere îndelung contestată de
   minoritatea rusă din Estonia şi de Kremlin.

   Majoritatea informaţiilor au indicat adrese de internet originare din
   Rusia ca sursă a atacurilor, iar ministrul de externe al Estoniei a acuzat
   Kremlinul de implicare. Rusia a susţinut că acuzele sunt nefondate, însă
   şeful Centrului Militar de Prognoză din Rusia, Colonelul Anatoli Tsiganok,
   a lăsat de înţeles că armata rusă are forţa de a conduce un astfel de
   atac, declarând că „aceste atacuri au fost încununate de succes, iar NATO
   nu a avut nici un fel de replică la ofensiva virtuală a Rusiei„.

   Georgia a suferit atacuri similare în 2008, într-o perioadă ce a coincis
   cu conflictul georgiano-rus din Osetia de Sud. Din cauza atacurilor venite
   dinspre Rusia, routerele din Turcia şi Rusia ce făceau legătura cu Georgia
   erau supraîncărcate cu date spre ţara gruzină, astfel că traficul spre
   lume era complet sufocat. Din acest motiv, cetăţenii Georgiei nu puteau
   accesa niciun site străin pentru a se informa şi nici nu puteau trimite
   emailuri sau alte tipuri de pachete de date în afara ţării. De asemenea,
   Georgia a pierdut controlul asupra domeniului .ge, fiind nevoită să
   transfere site-urile guvernamentale pe servere din afara ţării. Pagina
   preşedintelui ţării a fost mutată în „exil virtual” pe un blog găzduit de
   Google în California.

   Cel mai devastator atac a fost cel înregistrat de sistemul bancar
   georgian. Pentru că băncile din Georgia şi-au sistat orice activitate
   online şi nu puteau fi astfel atacate de către hackerii ruşi, aceştia au
   trimis atacuri înspre sistemul bancar internaţional, camuflând sursa
   atacurilor pentru a părea că originează din Georgia! Sistemele de
   securitate ale băncilor internaţionale au reacţionat automat, blocând
   toate conexiunile cu sistemul bancar georgian. Acest lucru a dus la
   blocarea imediată a operaţiunilor bancare din Georgia şi la paralizarea
   sistemului de cărţi de credit, lucru ce a atras şi oprirea reţelelor de
   telefonie mobilă.

   Atacurile asupra Estoniei şi Georgiei au condus la o reevaluare a
   doctrinelor militare ale statelor membre NATO, securitatea cibernetică
   căpătând mai multă importanţă.

   Cu toate acestea, Rusia a reuşit să atace şi pe cel mai important membru
   NATO: în noiembrie 2008, un virus de origine rusă a reuşit să penetreze
   cel puţin una din reţelele secrete ale armatei SUA, reuşita atacului fiind
   recunoscută în mod public de Pentagon.

   2010 – Stuxnet, arma cibernetică ce a deraiat programul nuclear iranian

   Cea mai sofisticată armă cibernetică ce a ieşit până acum la iveală este
   Stuxnet, un vierme informatic ce a fost folosit pentru a întârzia
   programul nuclear iranian. Un virus extrem de complex, despre care se
   crede că a fost elaborat în urma unei colaborări americano-israeliene,
   Stuxnet a impresionat analiştii din domeniul securităţii informatice prin
   numărul de vulnerabilităţi pe care acesta le-a exploatat, fiind de departe
   cel mai ingenios şi complex vierme informatic descoperit vreodată. Atacul
   informatic a fost la fel de eficient ca unul militar, estimează analiştii,
   provocând o întârziere de aproximativ 2 ani programului nuclear iranian.

   Deşi nici SUA, nici Israelul nu şi-au asumat această armă cibernetică,
   complexitatea acesteia indică implicarea a cel puţin unui guvern în
   elaborarea sa (Microsoft estimează că au fost necesare echivalentul a
   10.000 de zile de muncă pentru crearea Stuxnet), iar reprezentanţii celor
   două ţări au ezitat să nege participarea la conceperea acestui virus
   informatic. O investigaţie a New York Times a arătat că proiectul de
   sabotaj al programului nuclear iranian a fost început de preşedintele Bush
   în ianuarie 2009, fiind accelerat sub conducerea preşedintelui Obama.

   Analiştii israelieni consideră că Iranul va obţine o bombă atomică în
   2014-2015, cu trei ani mai târziu decât se estima iniţial, Stuxnet fiind
   considerat un succes răsunător, urmând să fie consemnat în cărţile de
   istorie ca prima armă cibernetică ce a avut un efect devastator.

   Iranul a reacţionat investind 500 de milioane de dolari în departamentul
   militar dedicat războiului cibernetic, estimându-se că deţine a doua
   „armată virtuală” la nivel mondial.

   [EMBED]

   2011 – Războiul cibernetic dintre SUA şi China se ascute

   Până în 1991, strategia militară a Chinei în cazul unui război cu SUA se
   baza în mare parte pe numărul mare de soldaţi, liderii comunişti
   considerând că armata americană va fi învinsă graţie avantajului numeric.
   După desfăşurarea masivă de forţe americane cu ocazia războiului din Golf,
   conducătorii chinezi au conştientizat că această strategie nu va
   funcţiona. Supremaţia militară a SUA nu poate fi contestată de nimeni, au
   conchis ei, cel puţin nu cea convenţională.

   Şefii armatei şi-au dat seama că au nevoie de o capacitate de război
   asimetric care să pună SUA în dificultate. Atuul din mânecă identificat de
   generalul Wang Pufeng s-a intitulat „zhinxinziquan„, adică „dominarea
   informaţiei”, dominare ce putea fi atinsă doar printr-un atac cibernetic.
   Tocmai de aceea, strategii militari chinezi pun un mare accent pe
   cyberspaţiu, recunoscând că acest domeniu este unul în care dominaţia
   americană poate fi contestată, compensând pentru diferenţa calitativă
   dintre forţele convenţionale chineze şi cele americane.

   În ultimii ani, hackerii chinezi au lansat din ce în ce mai multe atacuri
   asupra computerelor ce aparţin guvernului SUA şi companiilor din industria
   apărării. Din 2006 până în 2011, numărul atacurilor lansate împotriva
   computerelor aparţinând guvernului federal american a crescut cu 650%.
   Printre oficialii de rang înalt atacaţi de agenţii chinezi se numără
   Secretarul Apărării, Robert Gates, şi Secretarul Comerţului, Carlos
   Gutierrez, căruia i s-au copiat toate datele de pe laptop cu ocazia unei
   vizite la Beijing, pentru ca apoi să se încerce conectarea cu ajutorul lor
   la serverele Departamentului Comerţului din SUA.

   SUA nu este singura ţară afectată. În 2011, instituţii precum Comisia
   Europeană şi FMI au fost ţinta unor atacuri semnificative, iar computerele
   guvernului francez au căzut victimă hackerilor cu puţin timp înainte ca
   această ţară să găzduiască summitul G20. Guvernul german susţine că
   hackerii chinezi au accesat computerul personal al premierului Angela
   Merkel, o altă victimă a acestora fiind premierul Australiei. Directorul
   MI5, Jonathan Evans, a comunicat celor mai importante 300 de companii din
   Marea Britanie că reţelele lor au fost penetrate de agenţii guvernului
   chinez.

   Instituţiile guvernamentale nu sunt singurele ce cad pradă spionilor
   virtuali. După ce hackerii au reuşit să pătrundă în sistemele companiei
   RSA Security, care oferă servicii de securitate, au folosit codurile de
   acces obţinute pentru a accesa sistemele Lockheed Martin, cel mai mare
   mare furnizor din lume de soluţii în domeniul apărării.

   Recent, Richard Clarke, fostul consilier principal pe probleme de
   securitate al lui Bill Clinton şi al lui George W. Bush, a tras un semnal
   de alarmă în ceea ce priveşte atacurile lansate de China asupra SUA în
   ciberspaţiu. Clarke este cunoscut pentru faptul că a încercat să
   avertizeze structura de conducere a SUA cu mai mult timp înainte de
   evenimentele din 11 septembrie 2001 despre pericolul pe care îl reprezenta
   Al-Qaeda, fără a reuşi să convingă administraţia Bush.

   Acum, Richard Clarke condamnă dur atacurile chineze asupra infrastructurii
   cibernetice americane. „Dacă am descoperi explozibili de origine chineză
   de-a lungul reţelei electrice naţionale a SUA, am considera acest lucru un
   act de război. Bombele digitale ale Chinei constituie un pericol la fel de
   grav„, a avertizat el recent într-un editorial publicat în Wall Street
   Journal. China a obţinut date secrete din reţelele americane în volume
   imense, de ordinul terabiţilor, de la coduri de acces ale Departamentului
   de Stat până la design-ul armelor în valoare de miliarde de dolari.

   Clarke menţionează că în 2009, reţeaua electrică a SUA a fost atacată de
   hackeri, care au lăsat o poartă de acces care le permite să preia
   controlul, atac recunoscut de preşedintele Obama. „Atacul asupra reţelelor
   electrice nu poate conduce nici la îmbogăţire şi nici nu oferă date de
   interes spionilor. Singurul motiv pentru care acest lucru poate fi
   explicat este ca formă de contracarare a supremaţiei militare americane
   prin ameninţarea cu distrugerea a elementelor de bază ale economiei SUA.
   Strategii militari chinezi au scris că aceasta este metoda prin care China
   poate fi pe picior egal cu SUA din punct de vedere militar”, a explicat
   Clarke.

   Cum va continua era războaielor cibernetice?

   Ca răspuns la numeroasele atacuri la care infrastructura SUA a fost supusă
   în ultima vreme, Pentagonul a anunţat recent noua strategie asupra
   spaţiului virtual. Aceasta cuprinde o schimbare dramatică, guvernul
   american anunţând că intenţionează să clasifice sabotajul computerizat
   drept un act de război. Acest lucru înseamnă că, pentru prima dată, SUA
   afirmă deschis că este dispusă să folosească forţele militare tradiţionale
   pentru a răspunde la un atac cibernetic. „Dacă foloseşti atacuri
   cibernetice pentru a ne dezactiva reţelele electrice, nu fi surprins dacă
   te vei trezi lovit de o rachetă”, a descris un oficial din armata SUA noua
   doctrină.

   Pentagonul intenţionează să folosească conceptul de „echivalenţă” pentru a
   decide căror atacuri cibernetice să răspundă cu arme convenţionale.
   Astfel, dacă un atac cibernetic va produce victime, daune materiale şi
   perturbări în funcţionarea normală a societăţii similare cu efectul unui
   atac militar tradiţional, armata SUA va lua în calcul posibilitatea de a
   răspunde prin forţa militară convenţională.

   De asemenea, Pentagonul a anunţat că lucrează la un sistem intitulat
   National Cyber Range, ce reprezintă o „clonă” a Internetului în care vor
   putea fi simulate ciber-războaie. Terenul de antrenament virtual va
   permite armatei americane dezvoltarea de strategii şi tehnici de atac şi
   de apărare în spaţiul virtual. Acest sistem va intra în funcţiune în 2012,
   fiind conceput de DARPA, agenţia care a conceput Arpanet, precursorul
   Internetului de azi.

   Recent, NSA (Agenţia de Securitate Naţională a SUA) a anunţat un
   parteneriat cu majoritatea furnizorilor de conexiuni la Internet din SUA
   în cadrul căruia vor scana traficul de date transportat de acestea, în
   scopul detectării atacurilor cibernetice şi eliminării lor.

   China a reacţionat prompt la aceste măsuri, oferind o replică în
   principalul ziar al armatei. Într-un articol publicat la jumătatea lunii
   iunie 2011, publicaţia a acuzat măsurile SUA, acuzând armata americană de
   „o încercare grăbită de a obţine avantaje militare pe Internet, ridicând
   un nou război virtual pe o culme furtunoasă”. Jurnalul, cunoscut pentru
   faptul că reflectă gândirea conducătorilor militari chinezi, a adăugat că
   „acţiunile americanilor ne reamintesc că pentru a proteja siguranţa
   naţiunii noastre pe Internet este nevoie să accelerăm dezvoltarea
   capacităţilor de apărare şi să grăbim paşii prin care vom concepe o armată
   a Internetului puternică„.

   Şi alte ţări reacţionează la pericolul atacurilor cibernetice. Germania
   şi-a inaugurat pe 16 iunie 2011 centrul de securitate cibernetică,
   ministerul de interne declarând că „protejarea infrastructurii esenţiale
   este elementul cheie al cibersecurităţii”. Tot în această lună, Guvernul
   României a aprobat înfiinţarea Centrului Naţional de Răspuns la Incidente
   de Securitate Cibernetică. Acesta va avea rolul de a proteja
   infrastructurile cibernetice ale României.

   Evenimentele ce au loc în ultimii ani conturează, din ce în ce mai clar,
   faptul că suntem martorii primilor paşi făcuţi în cursa înarmării în
   spaţiul cibernetic. Astfel, va trebui recunoaştem războiul cibernetic
   drept un element important al lumii de astăzi şi să conştientizăm
   riscurile şi vulnerabilităţile pe care le implică acest nou domeniu al
   războiului, ce are potenţialul de a provoca daune devastatoare, similare
   celora înregistrate în marile războaie ale secolului al XX-lea.

   Tags: ArmaarmatachinaciberCyberdomeniuinternetlumea
   virtualaLuptamilitarrazboiSUA
   Urmărește DESCOPERĂ.ro pe
   Google News și Google Showcase
   [IMG]
   Ce se întâmplă doctore
   Pensia imensă pe care o încasează Gheorghe Turda! 'Să ştie asta toţi
   proştii care comentează!'
   [IMG]
   Gandul.ro
   Cât costa o noapte de CAZARE la pensiunea Ferma Dacilor/Complex turistic
   cu o capacitate de...
   [IMG]
   Razi cu Lacrimi
   BANCUL ZILEI. Într-o seară, pe la ora 22:00, Bubulina primește un mesaj de
   la Bulă:...
   [IMG]
   Avantaje.ro
   De ce a murit mama Laurei Coso? Boala de care suferea: ”Era o doamnă în...
   [IMG]
   Prosport
   FOTO. Una dintre cele mai frumoase gimnaste ale României, în costum de
   baie! Imagini hot...
   Adresa de email*
   ___________________________________________
   Numele
   ___________________________________________
   Prenumele
   ___________________________________________
   [ ] Sunt de acord cu Politica de confidentialitate *
   [ Abonează-te la newsletter ]
   Iți recomandăm
   Internetul şi copiii – conexiuni primejdioase
   Capcanele internetului
   Internetul şi copiii – conexiuni primejdioase
   Cum îţi protejezi banii online – ameninţările în online banking şi
   comerţul electronic
   Capcanele internetului
   Cum îţi protejezi banii online – ameninţările în online banking şi
   comerţul electronic
   Furturile de identitate & date de pe Internet: cazuri celebre
   Capcanele internetului
   Furturile de identitate & date de pe Internet: cazuri celebre
   Spionajul electronic – cea mai importantă armă a secolului al XXI-lea?
   Capcanele internetului
   Spionajul electronic – cea mai importantă armă a secolului al XXI-lea?
   Internetul sub ameninţare: viruşii informatici
   Capcanele internetului
   Internetul sub ameninţare: viruşii informatici
   Ce este Internetul şi cum a apărut?
   Capcanele internetului
   Ce este Internetul şi cum a apărut?
   [IMG]
   Promotor.ro
   Mașini de care să FUGI în 2024. Cele mai stricăcioase modele – VIDEO
   [IMG]
   Shtiu.ro
   Ce tradiție are Familia Regală de Crăciun? Inițiată de Diana trebuie să o
   respecte și...
   [IMG]
   Ciao.ro
   Poze interzise cu Simona Trașcă în Crăciuniță! Cum s-a fotografiat
   blondina
   [IMG]
   go4it.ro
   Smart TV de 101 CM disponibil la preț accesibil la Dedeman
   Cele mai noi articole
   Care sunt cei mai stresați europeni? Surpriza de pe primul loc!
   Care sunt cei mai stresați europeni? Surpriza de pe primul loc!
   Un oraș din Franța a făcut transportul public gratuit pentru toţi
   locuitorii
   Un oraș din Franța a făcut transportul public gratuit pentru toţi
   locuitorii
   Kemal Atatürk, primul președinte al Turciei și fondatorul Republicii
   Turcia. „Tot ceea ce vedem în lume este opera creativă a femeilor”
   Kemal Atatürk, primul președinte al Turciei și fondatorul Republicii
   Turcia. „Tot ceea ce vedem în lume este opera ...
   Exoplanetele înghețate ar putea avea un ingredient esențial pentru viață
   Exoplanetele înghețate ar putea avea un ingredient esențial pentru viață
   Papagalii și păsările cântătoare și-au dezvoltat mecanisme distincte ale
   creierului
   Papagalii și păsările cântătoare și-au dezvoltat mecanisme distincte ale
   creierului
   Prima descoperire preistorică de artă rupestră cu cărbune din Franța
   Prima descoperire preistorică de artă rupestră cu cărbune din Franța
   Oamenii de știință au descoperit o sursă de proteine prietenoasă cu mediul
   Oamenii de știință au descoperit o sursă de proteine prietenoasă cu mediul
   Musculițele obeze trăiesc mai mult dacă țin dietă
   Musculițele obeze trăiesc mai mult dacă țin dietă
   Test de cultură generală. Cât combustibil arde Soarele într-o secundă?
   Test de cultură generală. Cât combustibil arde Soarele într-o secundă?
   O baterie care stochează energia în pietre? Un start-up crede că o poate
   realiza!
   O baterie care stochează energia în pietre? Un start-up crede că o poate
   realiza!
   Meteorologii au anunțat de când se răcește vremea din nou
   Meteorologii au anunțat de când se răcește vremea din nou
   Putin „a decis să continue războiul până la victoria finală”, a declarat
   Josep Borrell
   Putin „a decis să continue războiul până la victoria finală”, a declarat
   Josep Borrell
   Cercetătorii au creat o capsulă care vibrează și ar putea ajuta la
   tratarea obezității
   Cercetătorii au creat o capsulă care vibrează și ar putea ajuta la
   tratarea obezității
   Unul dintre cele mai controversate personaje ale istoriei contemporane.
   Adorat cu îndârjire şi astăzi în ţara natală, este vinovat pentru moartea
   a 70 de milioane de oameni
   Unul dintre cele mai controversate personaje ale istoriei contemporane.
   Adorat cu îndârjire şi astăzi în ţara natală, ...
   Crește punctul de amendă în 2024! Tot ce trebuie să știe șoferii
   Crește punctul de amendă în 2024! Tot ce trebuie să știe șoferii
   O companie va da prime angajaților în funcție de câți kilometri aleargă pe
   lună
   O companie va da prime angajaților în funcție de câți kilometri aleargă pe
   lună
   Peste 1 miliard de smartphone-uri cu Inteligență Artificială Generativă,
   lansate în următorii trei ani
   Peste 1 miliard de smartphone-uri cu Inteligență Artificială Generativă,
   lansate în următorii trei ani
   Cum să evităm îmbolnăvirile în perioada sărbătorilor?
   Cum să evităm îmbolnăvirile în perioada sărbătorilor?

      Cautare

   Introdu cuvântul căutat și apasă ENTER

   _____________________
     * Facebook
     * Instagram
     * Twitter
     * Youtube
   Inchide
   _____________________
     * D:News
     * Știință
     * Cultură
     * Natură
     * Lumea digitală
     * Istorie
     * Video
     * Politica de confidenţialitate
     * Politica de cookies
     * Termeni şi condiţii
     * Echipa redacțională
     * Contact
     * *  *  *  Citarea se poate face în limita a 250 de semne. Nici o
   instituţie sau persoană (site-uri, instituţii mass-media, firme de
   monitorizare) nu poate reproduce integral scrierile publicistice
   purtătoare de Drepturi de Autor.

   Decizia ONJN nr. 1598/16.09.2021. Jocurile de noroc sunt interzise
   minorilor.
