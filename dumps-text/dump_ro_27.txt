   You need to enable JavaScript to run this app.

   IFRAME:
   https://www.googletagmanager.com/ns.html?id=GTM-PZGTJJ2&pageData[catego
   ryLevel1]=FOCUS&pageData[categoryLevel2]=Germania&pageData[contentTitle
   ]=Cel de-al Doilea R%C4%83zboi Mondial %C8%99i lec%C8%9Biile
   trecutului&pageData[contentLanguage]=25&pageData[pageOID]=53368472&page
   Data[contentType]=1&pageData[date]=20200508&pageData[topicIds][0]=19990
   022&pageData[pageSID]=11628&pageData[departmentName]=Rum%C3%A4nisch&pag
   eData[categoryType]=1&pageData[displayForm]=5&pageData[level1ID]=615873
   &pageData[environment]=WEBAPP_LIVE&pageData[pageUrl]=https://www.dw.com
   /ro/cel-de-al-doilea-r%C4%83zboi-mondial-%C8%99i-lec%C8%9Biile-trecutul
   ui/a-53368472&pageData[metaTopics]=Politik

    1. Mergi direct la continut
    2. Mergi direct la meniul principal
    3. Acceseaza direct mai multe site-uri DW

     * Cele mai noi videouri

Regiuni

     * România
     * Moldova
     * Germania
     * Europa

Categorii

     * Politica
     * Economie
     * Societate
     * Cultura
     * Stiinta si mediu

   TV live
   Cele mai noi videouri
   În focus
   Situatia din Israel
   Razboi în Ucraina
   Politica

Cel de-al Doilea Razboi Mondial si lectiile trecutului

   Ralf Bosen os
   08.05.20208 mai 2020

   Pe 8 mai 1945, Germania nazista a capitulat. Astfel s-a terminat în
   Europa cel de-al Doilea Razboi Mondial. Aniversarea are loc într-un
   moment în care este nevoie de aceasta amintire mai mult ca oricând.
   https://p.dw.com/p/3bvZo
   Berlin II. Weltkrieg Rote Fahne auf dem Reichstag 1945 Imagine:
   picture-alliance/dpa/Tass/Jewgeni Chaldej
   Publicitate

   În dupa-amiaza zilei de 30 aprilie 1945, Adolf Hitler mai vede doar o
   singura solutie. Armata Rosie a Uniunii Sovietice ia cu asalt centrul
   Berlinului. Hitler nu vrea sa cada viu în mâinile ei si se sustrage
   asumarii raspunderii pentru efectele megalomaniei sale criminale. În
   "buncarul Führer-ului", în incinta cancelariei Reich-ului, la 12 metri
   sub pamânt, dictatorul nazist si proaspata sa sotie Eva Braun se
   sinucid. Ultimii apropiati le ard cadavrele si înmormânteaza ramasitele
   la iesirea din buncar.

   Schimbari brutale ale lumii

   Dar capitularea oficiala a "Reich-ului de 1000 de ani", asa cum l-a
   numit Hitler, are loc abia pe 8 mai. Conducerea Wehrmachtului semneaza
   în acea zi capitularea neconditionata a Germaniei. În Europa se
   sfârseste astfel cel de-al Doilea Razboi Mondial, început cu invadarea
   Poloniei de catre Germania la 1 septembrie 1939. În Asia, a doua
   conflagratie mondiala va mai dura câteva luni - pâna la capitularea
   Japoniei, la 2 septembrie 1945. În cel de-al Doilea Razboi Mondial au
   murit, conform estimarilor, 60 de milioane de oameni. Fata lumii a fost
   deformata în mod brutal.

   Multe orase germane sunt doar niste ruine. Germania este responsabila
   nu doar pentru declansarea conflagratiei, ci si pentru comiterea unui
   genocid rasist, care a avut loc în lagarele sale de concentrare si
   exterminare. Cum se simte populatia germana: înfrânta sau eliberata de
   cosmarul nazist? "Imediat dupa 8 mai nu m-am gândit deloc daca am fost
   eliberati sau învinsi", declara politicianul social-democrat Egon Bahr,
   între timp decedat, într-o înregistrare care se poate asculta la Casa
   Istoriei (Haus der Geschichte) din Bonn.  "Sigur ca am fost învinsi,
   cum altfel, dar am fost si eliberati. Ambele sunt valabile. Dar nu mai
   conta deloc. Eram înca în viata. Acesta era cel mai important lucru!"

   Lupta pentru supravietuire de dupa razboi

   Probabil, cei mai multi supravietuitori gândeau ca Egon Bahr. Dar
   numeroase persoane sunt traumatizate: barbatii de participarea la
   lupte, 800.000 pâna la doua milioane de femei de abuzurile sexuale
   suferite, mai ales din partea soldatilor sovietici. Cifrele exacte nu
   mai pot fi aflate azi.

   Aproape 14 milioane de oameni din tinuturile estice ale defunctului
   "Reich" au fugit sau au fost stramutati. Ei au trebuit integrati în
   Germania distrusa de razboi. O experienta pe care cei care mai traiesc
   si azi au folosit-o pentru a întelege mai bine situatia din prezent a
   refugiatilor.
   Berlinul distrus (mai 1945) Berlinul distrus (mai 1945) Imagine: Imago

   Germanii s-au aflat în fata asa-numitei "ore zero" - lupta pentru
   supravietuire în perioada imediat dupa razboi. Energia ramasa a fost
   investita în reconstructie. Un efort aproape imposibil fara ajutorul
   femeilor, asa-numitele femei ale ruinelor (Trümmerfrauen), devenite
   legendare. Germanii au de îndepartat si ruinele trecutului. Uitarea,
   alungarea autoînvinovatirii pentru razboi. Conteaza doar prezentul.
   Pentru mai mult decât clipa de fata nu exista destula vointa, forta,
   distanta.

   Fundamentul Razboiului Rece

   Mai presus de toate, întrebarea înfricosatoare: cum se vor purta cu ei
   puterile aliate câstigatoare? La conferintele de la Teheran si Yalta,
   SUA, Marea Britanie si Uniunea Sovietica au negociat soarta Germaniei
   învinse. Au cazut de acord la conferinta finala din iulie 1945 de la
   Potsdam, lânga Berlin.

   Cele trei puteri au oferit fostului dusman de moarte sansa de a reveni
   în rândul comunitatii internationale - în pofida tuturor celor
   petrecute. S-a renuntat la propuneri initiale de genul transformarii
   germanilor într-un popor de tarani.

   Dar ei trebuie sa plateasca. Germania trebuie sa achite despagubiri de
   razboi si este împartita în zone de ocupatie. Din aceste zone rezulta
   ulterior Germania de Vest, organizata federal, respectiv Republica
   Democrata Germana (RDG) în est, stat socialist dependent de URSS.

   Simultan, conferinta de la Potsdam marcheaza începutul jocurilor de
   putere dintre tarile occidentale si Uniunea Sovietica. În doar câtiva
   ani, se ajunge la asa-numitul Razboi Rece. În acest context, SUA
   demareaza la 3 aprilie 1948 Planul Marshall: un program urias de
   ajutorare economica pentru Europa de Vest, inclusiv pentru Germania de
   Vest.

   De la dictatura la democratie

   "În perioada 1945-1949, pentru Germania au fost importante în special
   doua lucruri. Mai întâi, germanii au trebuit sa accepte înfrângerea,
   ceea ce a fost foarte greu pentru multi dintre ei. În al doilea rând,
   germanii au trebuit sa se pregateasca pentru un nou mod de viata ca
   natiune si ca entitate politica", explica publicistul si istoricul
   Florian Huber, în dialog cu DW.

   El face referire la spalarea creierelor practicata ani la rând de
   propaganda nazista si este convins "ca experientele generate de
   Razboiul Rece au permis mai ales germanilor din vest sa accepte mai
   usor apartenenta lor la lumea occidentala". Aceste experiente le-au
   facilitat de asemenea "acceptarea noii orânduiri democratice, asa cum
   exista ea pâna în ziua de azi."

   Politica externa a RFG s-a axat pe reparatiile postconflictuale si pe
   cooperare. O schimbare de curs radicala a avut loc si în plan militar:
   Bundeswehr a fost construita ca armata de aparare. Misiuni ale acesteia
   în afara tarii sunt aprobate de Parlament abia începând din 1990 si
   doar dupa lungi dezbateri si în conditii stricte. De cele mai multe
   ori, misiunile au la început doar un aspect de sprijin logistic.

   RFG, la fel ca si ulterior Germania reunificata, se angajeaza pentru
   unitate europeana. Parte a ratiunii de stat germane devin asumarea
   raspunderii istorice pentru Holocaust si asigurarea securitatii
   statului Israel. Germania militeaza pentru valori fundamentale precum
   libertatea, democratia, drepturile omului.

   Partile întunecate ale noii mândrii nationale

   Pe plan intern, politic si social, Germania iese cu greu din umbra
   istoriei sale national-socialiste. Asumarea si clarificarea trecutului
   nazist încep abia din anii 60. La decenii bune dupa a doua conflagratie
   mondiala, multi germani nu se pot simti înca mândri de tara lor.
   Lucrurile încep sa se schimbe odata cu reunificarea pasnica din 1990.
   Pas cu pas, germanii se identifica tot mai mult cu natiunea lor. De la
   Campionatul Mondial de Fotbal din 2006, germanii arboreaza
   nestingheriti drapelul tarii lor si cânta încrezatori imnul national.

   Dar cunostintele generale despre cel de-al Doilea Razboi Mondial si
   despre trecutul nazist al tarii încep sa fie tot mai reduse, mai ales
   în rândul tinerilor, dupa cum arata sondajele de opinie. În plus,
   fantomele trecutului nu au disparut cu totul. Dimpotriva: creste
   numarul atacurilor si activitatilor extremiste de dreapta. Multi
   politicieni germani acuza membrii noii formatiuni populiste de dreapta
   Alternativa pentru Germania (AfD) ca ar fi "agitatorii spirituali" ai
   acestui fenomen.

   AfD respinge aceste acuzatii, dar continua sa provoace prin afirmatiile
   si actiunile sale. De exemplu, fostul presedinte si actual lider
   onorific al partidului, Alexander Gauland, care a rostit în 2018 fraza
   îndelung citata: "Hitler si nazistii sunt doar un gainat în istoria de
   peste 1000 de ani de succes a germanilor".
   Lupta pentru cultura amintirii

   Sau seful AfD din landul Turingia, Björn Höcke. El a calificat în
   ianuarie 2017 monumentul Holocaustului din Berlin drept "monument al
   rusinii" si a vorbit despre o "politica proasta de clarificare a
   istoriei". Afirmatiile acestea nu au facut prea mult rau partidului. De
   mai multi ani, acesta înregistreaza tot mai multe succese electorale -
   în ciuda faptului ca testeaza mereu limitele permise (sau poate tocmai
   de aceea). "Trebuie sa acceptam ca AfD reprezinta azi o parte
   semnificativa a societatii germane", crede istoricul Florian Huber.

   AfD este un partid care nu va disparea prea repede. "Vom fi cu
   siguranta martorii unei lupte dure între cei care vor ca lectiile
   trecutului sa fie mentinute vii si cei care doresc sa se traga odata
   linie sub capitolul nazist al istoriei germane."

   Cancelara Angela Merkel este constienta, desigur, de acest conflict din
   societatea germana. Pe 6 decembrie 2019, ea a luat pozitie ferma în
   favoarea culturii amintirii. Într-un loc marcat mai mult ca oricare
   altul de crimele naziste: la Auschwitz, fostul lagar german de
   exterminare din Polonia. A fost prima vizita a doamnei Merkel la
   Auschwitz. Ea a spus acolo: "Nu avem voie sa uitam vreodata. Nu se va
   trage niciodata linie si nici nu vom relativiza vreodata raul acelei
   perioade." Majoritatea cetatenilor sunt de acord cu sefa guvernului:
   sondajele arata ca germanii cred pe mai departe ca tara lor trebuie sa
   îsi asume raspunderea morala pentru istoria sa.
   Trimiteti-ne feedback-ul Dvs
   Feedback-ul Dvs
   Publicitate
   Treceti peste sectiunea urmatoare Teme asemanatoare

Teme asemanatoare

   Germania

Despre DW

     * Cine suntemîn engleza
     * Presaîn engleza
     * DW Global Media Forumîn engleza

Oferte DW

     * Învatati limba germana
     * DW Akademieîn engleza

Service

     * Receptieîn engleza
     * Întrebari frecventeîn engleza
     * Contactîn engleza
     * Teme de la A la Z
     * Titluri

B2B

     * Vânzari & Distributieîn engleza
     * Calatoriiîn engleza
     * Publicitateîn engleza

Urmariti-ne pe

   © 2023 Deutsche WellePolitica de confidentialitateMentiuni
   legaleAccesibilitate digitala
