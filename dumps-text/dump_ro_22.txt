   #ANTENA 3 CNN - EXCLUSIVE NEWS CHANNEL PARTNER

   IFRAME: https://www.googletagmanager.com/ns.html?id=GTM-NCZXQ7S

   cauta ANTENA 3 CNN
   ANTENA 3 CNN LIVE
   NEWSROOM cu Andreea Dumitrache
   icon TV
   ____________________
   Cauta

Emisiuni ANTENA 3 CNN

     * Sinteza Zilei Sinteza Zilei
     * În Gura Presei În Gura Presei
     * News Hour with CNN News Hour with CNN
     * Subiectiv Subiectiv
     * România Inteligentă România Inteligentă
     * Exces de putere Exces de putere
     * Voi cu Voicu Voi cu Voicu
     * Sfat de Sănătate Sfat de Sănătate

   ACTUALITATE
     * Educaţie
     * Sănătate
     * Mediu
     * Meteo
     * Social
     * Locale
     * Justiţie
     * Cultură

   POLITICĂ

   EXTERNE
     * Be EU
     * Diaspora
     * UE
     * International News
     * Război în Ucraina
     * Război în Israel

   ECONOMIC
     * Companii
     * Bănci
     * Imobiliare
     * Ghidul pensiilor private

   SPORT
     * Fotbal intern
     * Fotbal extern
     * Tenis
     * Alte Sporturi

   LIFE
     * Adevăruri ascunse
     * Timp Liber
     * Viaţa sănătoasă
     * Horoscop
     * Ştiinţă
     * Travel

     * Ştiri de ultima oră
     * Program TV
     * Promo
     * Contact

   Antena 3 CNN › Război în Israel › Război în Israel. Ziua 10 | Hamas
   difuzează primul video cu ostaticii luaţi din Israel

Război în Israel. Ziua 10 | Hamas difuzează primul video cu ostaticii luaţi
din Israel

   Hamas a publicat primele imagini cu ostaticii din Israel. Din primele
   informaţii, imaginile prezintă o tânără de cetățenie franceză care
   primește îngrijiri medicale şi cere să fie adusă acasă.
   Război în Israel. Ziua 10 | Hamas difuzează primul video cu ostaticii
   luaţi din Israel
   Sursa foto: hepta / Abaca Press
   de Redacția Antena 3 CNN    |    16 Oct 2023   •   23:17

   Ultimele informații din războiul declanșat după ce Hamas a atacat
   statul Israel:

     * Hamas difuzează primul video cu ostaticii luaţi din Israel
     * Israelul va înarma mai mulţi civili pentru a apăra oraşele
     * Hamas cere 6.000 de ostatici palestinieni în schimbul celor 199
       israelieni
     * Antony Blinken și Benjamin Netanyahu s-au adăpostit într-un buncăr
       din Tel Aviv, în timpul unei alerte aeriene
     * Benjamin Netanyahu și Vladimir Putin au vorbit la telefon în
       această seara despre atacurile Hamas
     * 4.000 de persoane au fost rănite în Israel de la începutul
       războiului, pe 7 octombrie
     * Focuri de armă au fost trase la granița Israelului cu Liban
     * Netanyahu: Lumea trebuie să se unească împotriva Hamas, cum a
       făcut-o cu ISIS și naziștii
     * Gaza. Persoane necunoscute au luat dintr-un depozit ONU camioane cu
       combustibil și medicamente
     * Iran: Hamas ar putea fi gata să elibereze ostatici dacă Israelul
       oprește atacurile aeriene
     * Erdogan a discutat cu președintele Iranului. Putin a discutat cu
       președintele Siriei. Biden își anulează o deplasare pentru a urmări
       din Washington războiul dintre Israel și Hamas
     * Oficial militar israelian: "Iranul a tras asupra nordului
       Israelului cu sprijinul Iranului"
     * Egiptul acuză Israelul pentru faptul că granița cu Gaza a rămas
       închisă la Rafah
     * Surse israeliene: aripa armată a Hamas lansează rachete spre
       aeroportul Ben Gurion
     * DSU vine în sprijinul cetățenilor ucraineni evacuați din Israel
     * IDF anunță că forțele sale au arestat sute de militanți Hamas în
       Cisiordania
     * Israelul își evacuează cetățenii din apropierea graniței cu Libanul
     * După ce a negat "acordul de încetare a focului", Israelul infirmă
       și deschiderea punctului de frontieră Rafah
     * Minister palestinian: cinci lucrători umanitari au fost uciși
       într-o lovitură israeliană, la est de Gază
     * Israelul infirmă un acord de încetare a focului
     * 240 de români așteaptă să poată pleca din Gaza în Egipt
     * Antony Blinken anunță deschiderea frontierei egiptene prin punctul
       de la Rafah pentru refugiații din Gaza
     * Manifestațiile pro Gaza cuprind întreaga lume. Zeci de mii de
       oameni în stradă la Londra, Washington și Sydney
     * Consilierul pentru Securitate Națională al Casei Albe avertizează
       asupra riscului de escaladare a războiului dintre Israel și Hamas
     * Armata israeliană: Comandantul Districtului de Sud al Securității
       Naționale Hamas a fost ucis
     * Președintele Egiptului: Răspunsul Israelului în Gaza este o
       „pedeapsă colectivă”
     * Blinken: Israelul trebuie să ia măsuri de precauție pentru a evita
       rănirea civililor
     * Israelul spune că nu este interesat de un război cu Hezbollah
     * Israelul reia alimentarea cu apă în sudul Fâșiei Gazei
     * Forțele Aeriene israeliene lovesc "agresiv" Fâșia Gaza pentru a
       elimina cât mai multe amenințări înainte de ofensiva terestră
     * Iran şi Hamas au discutat, la Doha, despre întărirea rezistenței
       lor împotriva Israelului

   Update 23:30 Hamas difuzează primul video cu ostaticii luaţi din Irael

   Hamas a publicat primele imagini cu ostaticii din Israel. Din primele
   informaţii, imaginile prezintă o tânără de cetățenie franceză care
   primește îngrijiri medicale şi cere să fie adusă acasă.

   "Bună, eu sunt Mia Shem, am 21 ani, sunt din Shoham, acum mă aflu în
   Gaza. M-am întors sâmbătă dimineața din zona Sderot, am fost la
   petrecere, am fost rănită foarte grav la mână, m-au dus în Gaza, m-au
   operat aici la spital timp de 3 ore.

   Au grijă de mine, mă tratează, îmi dau medicamente, totul este în
   regulă, am doar rugămintea să fiu adusă înapoi acasă cât de repede
   posibil la familia mea, la părinții mei, la frații mei. Vă rog să ne
   scoateți de aici cât de repede posibil", este mesajul transmis de
   tănără în primul video publicat de Hamas cu ostaticii din Israel.

   Update 23:00 Hamas cere 6.000 de ostatici palestinieni în schimbul
   celor 199 israelieni

   Hamas vrea să primească 6.000 de palestinieni înapoi, atât prizonieri
   de război, cât și condamnați în închisorile israeliene, informează,
   luni, Sky News. Israel a confirmat că până acum sunt 199 de prizonieri,
   cetățeni ai Țării Sfinte, pe teritoriul Fâșiei Gaza.

   Pentru a-i primi înapoi, șeful biroului Hamas din diaspora, Khaled
   Meshaal, vrea ca Israelul să elibereze 6.000 de palestinieni. Hamas a
   afirmat că printre ostaticii pe care i-a luat se află ofițeri de rang
   înalt din Divizia Gaza a Forțelor de Apărare Israeliene. Kahled
   Meshaal, șeful biroului Hamas din diaspora, a adăugat că există 6.000
   de prizonieri în închisorile israeliene pe care doresc să îi elibereze
   în schimbul eliberării ostaticilor.

   Update 22:30 Israelul va înarma mai mulţi civili pentru a apăra oraşele

   Şeful poliţiei Kobi Shabtai şi ministrul Securităţii Naţionale Itamar
   Ben Gvir "au decis să extindă unităţile de intervenţie de urgenţă care
   operează sub auspiciile poliţiei în toate oraşele", potrivit unui
   comunicat de presă comun.
   Cele "347 de unităţi noi" vor fi formate din "13.200 de civili
   voluntari în rândurile poliţiei, care vor fi înrolaţi şi vor primi
   puşti şi echipamente de protecţie", potrivit acestei surse.
   Localităţile de la graniţele Israelului au de mulţi ani astfel de
   unităţi, formate din veterani de armată care primesc arme şi pregătire
   şi acţionează în caz de atacuri sau situaţii de urgenţă în coordonare
   cu armata sau poliţia.
   Israelul este în război de când Hamas a lansat un atac fără precedent
   pe 7 octombrie împotriva oraşelor israeliene din apropierea graniţei cu
   Fâşia Gaza, controlată de mişcarea islamistă palestiniană. Atacul şi
   luptele care au urmat s-au soldat cu peste 1.400 de morţi în Israel, în
   principal civili.
   Israelul a promis că va distruge Hamas şi a răspuns printr-o campanie
   intensivă de bombardamente asupra Fâşiei Gaza, care a ucis aproximativ
   2.750 de persoane, potrivit autorităţilor locale.

   Update 21:41. Blinken și Netanyahu s-au adăpostit într-un buncăr din
   Tel Aviv

   Antony Blinken și Benjamin Netanyahu s-au adăpostit, luni, într-un
   buncăr, în timpul unei alerte aeriene, potrivit Bloomberg.

   Premierul israelian Benjamin Netanyahu și secretarul de stat SUA Antony
   Blinken s-au adăpostit pentru scurt timp într-un buncăr în timp ce
   sirenele au avertizat un atac cu rachete în Tel Aviv Blinken și
   Netanyahu s-au întâlnit cu înalți oficiali israelieni când sirenele au
   pornit în apropierea biroului premierului pentru a avertiza despre un
   atac cu rachete.

   Personalul Departamentului de Stat și reporterii care însoțeau
   delegația au fost, de asemenea, dirijați pe o scară care i-au dus în
   adâncul clădirii până când sirenele s-au oprit și ordinul de adăpost a
   fost ridicat.

   Antony Blinken a făcut un turneu fulger prin șase țări arabe, cu scopul
   de a preveni declanșarea unui conflict regional mai amplu și se află
   pentru a doua oară în Israel, în decurs de patru zile. Vizitele par să
   fi avut un oarecare succes. Un acord încheiat la Cairo ar putea să le
   permită cetățenilor străini să iasă din Gaza prin punctul de trecere
   Rafah în schimbul intrării în Fâșie a ajutorului umanitar.

   SUA au subliniat sprijinul deplin acordat Israelului în urma atacurilor
   Hamas, dar în ultimele zile au îndemnat liderii israelieni să dea
   dovadă de reținere în timp ce se pregătesc să lanseze o ofensivă
   terestră.

   Update 19:52: Premierul israelian Benjamin Netanyahu și președintele
   rus Vladimir Putin au vorbit la telefon în această seara despre
   atacurile Hamas

   Potrivit unui oficial de rang înalt, convorbirea dintre premierul
   israelian Benjamin Netanyahu și președintele rus Vladimir Putin a
   reprezentat prima dată când cei doi lideri au vorbit de la atacurile
   surprinzătoare ale Hamas asupra civililor israelieni din 7 octombrie,
   care au determinat Israelul să declare război împotriva grupării
   teroriste cu sediul în Gaza, notează Reuters.

   Netanyahu și Putin au vorbit înainte ca președintele rus să se
   întâlnească săptămâna aceasta cu liderii chinezi la Beijing, într-o
   vizită care subliniază sprijinul acordat de China Moscovei în timpul
   războiului din Ucraina.

   Rusia și China au forjat o alianță informală împotriva Statelor Unite
   și a altor națiuni democratice, care este acum complicată de războiul
   dintre Israel și Hamas. China a încercat să echilibreze legăturile sale
   cu Israelul cu relațiile sale economice cu Iranul și Siria, care sunt
   puternic susținute de Rusia.

   Vizita lui Putin este, de asemenea, o demonstrație de sprijin pentru
   Inițiativa "Belt and Road" (BRI), semnată de președintele chinez Xi
   Jinping, pentru a construi infrastructură și a extinde influența Chinei
   peste hotare.

   Update 18:50:  4.000 de persoane au fost rănite în Israel de la
   începutul războiului, pe 7 octombrie

   Ministerul Sănătății anunță, într-o actualizare, că peste 4.000 de
   persoane au fost rănite în Israel de la începutul războiului, pe 7
   octombrie. Ministerul precizează că numărul total de răniți de la
   începutul atacului Hamas împotriva sudului Israelului se ridică la
   4.121. În prezent, există 344 de răniți încă spitalizați, dintre care
   82 în stare gravă, 178 în stare moderată și 81 în stare ușoară.

   Update 17:54 Focuri de armă au fost trase la granița Israelului cu
   Liban, a anunțat armata israeliană, citată de Sky News.

   Forțele israeliene care operează de-a lungul graniței cu Libanul au
   fost atacate, au spus reprezentanții armatei israeliene (IDF).

   Armata israeliană a răspuns cu „foc de artilerie către sursa atacului”,
   au adăugat cei de la IDF.

   Luptele de-a lungul graniței s-au intensificat în ultimele zile,
   militanții Hezbollah trăgând duminică cu rachete și o rachetă antitanc.
   Israelul a răspuns cu lovituri aeriene și bombardamente.

   Există îngrijorări că organizația Hezbollah, susținută de Iran, s-ar
   putea alătura războiului împotriva Israelului.

   Update 17:35 - Benjamin Netanyahu, premierul Israrlului, a ținut un
   discurs, luni, în Knesset, Parlamentul unicameral israelian, și a
   transmis că întreaga lume ar trebui să fie alături de Israel împotriva
   Hamas, așa cum a fost împotriva ISIS, dar și a naziștilor, potrivit The
   Guardian.

   Prim-ministrul israelian aduce în vedere că Hamas, alături de gruparea
   teroristă Hezbollah și Iranul, vor să arunce Orientul Mijlociu într-un
   „abis al haosului”.

   „Există multe întrebări legate de dezastrul care s-a abătut asupra
   noastră acum 10 zile. Vom investiga fiecare aspect în detaliu. Națiunea
   este unită spre un singur obiectiv, victoria. Vom triumfa pentru că
   este vorba despre însăși existența noastră în această regiune, care
   este plină de forțe întunecate. Hamas face parte din axa răului formată
   din Iran și Hezbollah. Acestea urmăresc să arunce Orientul Mijlociu
   într-un abis al haosului”, a spus Netanyahu.

   Netanyahu mai spune că Hamas este noua versiune a nazismului și că
   statul Israel va face eforturi de recuperare a ostaticilor.

   „Acum, mulți din întreaga lume înțeleg cu cine se confruntă Israelul.
   Ei înțeleg că Hamas reprezintă o nouă versiune a nazismului. Așa cum
   lumea s-a unit pentru a învinge naziștii și ISIS, tot așa trebuie să se
   unească pentru a învinge Hamas. Nu vom renunța la eforturile noastre de
   a ne aduce frații și surorile înapoi”, a spus Netanyahu, adresându-se
   în Knesset.

   Update 17:15 - Unul dintre bodyguarzii cântăreței Taylor Swift și-a
   părăsit jobul din SUA pentru a lupta alături de armata din Israel
   împotriva Hamas, a anunțat presa israeliană preluată de Sky News.

   Una dintre gărzile de corp ale lui Taylor Swift pentru turneul Eras
   și-a părăsit slujba din SUA pentru a merge, în Israel. Se pare că
   bărbatul s-a alăturat unei unități militare.

   „Am o viață destul de grozavă în SUA, un job de vis, prieteni grozavi
   și o casă confortabilă. Nu am fost obligat să vin aici, dar nu am putut
   să stau pe loc în timp ce familiile erau sacrificate și arse de vii în
   casele lor. Nu stați fără să faceți ceva, nu vă poziționați pe partea
   greșită a istoriei”, a declarat bărbatul, care a preferat să rămână
   anonim.

   Potrivit unei informații de pe patforma X, bărbatul avea o slujbă
   plătită cu aproximativ 500.000 de dolari/an.

   Update 16:30 - Persoane necunoscute au luat dintr-un depozit ONU din
   Gaza importante cantități de combustibil și medicamente. Acestea au
   fost încărcate în mai multe camioane.

   Agenția Națiunilor Unite pentru Ajutorare și Lucrări (UNRWA) spune că
   oamenii din camioane au pretins că sunt oficiali locali din domeniul
   sănătății, potrivit Sky News.

   Camerele de securitate care monitorizau în mod normal intrarea și
   ieșirea în sediul UNRWA au fost avariate în urma exploziilor din
   ultimele zile. De aceea, nu se știe cine erau bărbații din camioane.

   „Combustibilul UNRWA și alte tipuri de materiale sunt păstrate în
   scopuri strict umanitare, iar orice utilizare a unor astfel de bunuri
   în orice alte scopuri este condamnată ferm”, a transmis agenția ONU.

   Sediul UNRWA a fost evacuat vineri seara. Dispariția are loc în timp ce
   combustibilul se găsește din ce în ce mai greu în Gaza. Administratorii
   spitalelor au avertizat luni că proviziile lor ar putea fi epuizate în
   câteva ore.

   Update 16:10 - Hamas ar putea fi gata să elibereze ostatici dacă
   Israelul oprește atacurile aeriene din Gaza, a anunțat Ministerul de
   Externe al Iranului, citat de Sky News.

   Hamas ar putea fi gata să elibereze aproape 200 de ostatici dacă
   Israelul își va opri atacurile aeriene asupra Gaza, a anunțat
   Ministerul de Externe al Iranului.

   Potrivit purtătorului de cuvânt al ministerului, oficialii Hamas „s-au
   declarat gata să ia măsurile necesare pentru a elibera cetățenii și
   civilii deținuți de grupurile rezistente, dar ideea lor a fost că
   astfel de măsuri necesită pregătiri care sunt imposibile sub
   bombardamentul zilnic efectuat de către sioniști împotriva diferitelor
   părți ale Gazei”.

   Cu toate acestea, gruparea militantă nu a confirmat că a făcut o astfel
   de ofertă. Iranul este principalul sponsor al Hamas care a luat 199 de
   ostatici în urma incursiunii din Israel.

   Anterior, Israelul a anunțat că nu va ridica asediul asupra Gaza până
   când ostaticii vor fi eliberați.

   Update 15:00 Președintele turc Recep Tayyip Erdogan și omologul său
   iranian, Ebrahim Raisi, au discutat luni, telefonic, posibilele măsuri
   pentru a pune capăt luptelor dintre forțele israeliene și gruparea
   Hamas.

   Biroul lui Erdogan a comunicat că liderul turc i-a spus lui Raisi că
   Ankara face demersuri pentru ca ajutorul umanitar să ajungă în Gaza.

   Președintele turc a făcut apel la reținere de partea iraniană, pentru a
   evita exacerbarea situației, precizează sursa citată.

   În paralel, președintele Vladimir Putin și președintele sirian Bashar
   al-Assad au vorbit la telefon despre criza declanșată de Hamas.

   Agenția rusă de stat TASS notează că al-Assad caracterizat convorbirea
   drept o discuție cu "un prieten de la Moscova".

   Cei doi s-au pronunțat în favoarea livrării imediate de ajutoare în
   Gaza, potrivit biroul liderului sirian. Assad și Putin au cerut, de
   asemenea, încetarea bombardamentelor asupra Gaza și a strămutării
   forțate a locuitorilor de acolo.

   Reuters transmite, în acest context tensionat, că președintele american
   Joe Biden și-a anulat o călătorie planificată în Colorado, preferând să
   rămână la Washington DC pentru a se concentra pe întâlnirile privind
   securitatea națională.

   Update 13:16 Secretarul de stat al SUA, Antony Blinken, a sosit luni în
   Israel.

   Este a doua vizită a sa la Tel Aviv, de când Hamas a lansat atacul
   asupra comunităților din sudul statului evreu, ucigând 1.300 de
   israelieni și luând 199 de ostatici în captivitate în Gaza.

   Șeful diplomației americane are pe agendă întâlniri cu premierul
   israelian Benjamin Netanyahu, cu președintele Isaac Herzog, dar și cu
   ministrul israelian al Apărării, Yoav Gallant, și cu liderul, opoziției
   Yair Lapid, potrivit unui oficial din SUA citat de CNN.

   În ultimele zile, Blinken s-a aflat într-un scurt turneu în alte țări
   din regiune, având întâlniri la nivel înalt în Arabia Saudită, Egipt și
   Iordania.

   Secretarul de stat american a anunțat că punctul de trecere de la
   Rafah, între Fâșia Gaza și Egipt, va fi redeschis luni, după discuțiile
   purtate cu președintele egiptean Abdel Fatah el-Sisi.

   Însă, potrivit presei internaționale, acest lucru nu s-a întâmplat până
   la ora acestei actualizări.

   Israelul a negat că s-a fi ajuns la o înțelegere privind punctul de la
   Rafa sau încetarea focului în sudul Gaza.

   Egiptul, la rândul său, a făcut Israelul responsabil pentru că nu s-a
   ajuns la un acord în acest sens.

   Update 13:06 Ministrul egiptean de externe, Sameh Shoukry, a acuzat,
   luni, guvernul israelian pentru faptul că "nu a adoptat încă o poziție
   care să permită deschiderea punctului de trecere a frontierei de la
   Rafah".

   El a susținul că țara sa a intenționat să mențină deschis punctul de
   trecere.

   Punctul de la Rafah este controlat de autoritățile de la Cairo.

   Anterior, biroul premierului israelian Benjamin Netanyahu a negat că
   țara sa ar fi ajuns la un acord de încetare a focului în sudul Fâșiei
   Gaza și a infirmat știrile privind deschidere graniței cu Egipt la
   Rafah.

   Presa internațională notează că, în această dimineață, la frontiera
   dintre Egipt și Gaza au circulat camioane cu combustibil sub pavilion
   ONU, dar punctul de trecere a rămas închis.

   De asemenea, mai multe persoane și familii, despre care se crede că au
   dublă cetățenie, erau încă adunate la Rafah, luni după-amiază.

   Update 12:12 Purtătorul de cuvânt al Forțelor de Apărare Israeliene,
   IDF, a declarat că Hezbollah a efectuat atacuri asupra nordului
   Israelului cu sprijinul Iranului, pentru a distrage atenția soldaților
   statului evreu de la frontul de sud.

   "Dacă Hezbollah încearcă să ne testeze, răspunsul va fi mortal. Lucrăm
   în deplină coordonare cu Statele Unite, iar acest lucru se va reflecta
   în acțiunile noastre", a avertizat purtătorul de cuvânt al FDI, Daniel
   Hagari

   Update 12:04 Forțele de Aprăare Israeliene, IDF, anunță că au confirmat
   faptul că militanții Hamas dețin 199 de ostatici în Gaza.

   Ostaticii au fost capturați sâmbătă, 7 octombrie, când combatanții
   mișcării islamiste au spart gardul israelian de la granița din sudul
   statului evreu și au atacat un festival de muzică și mai multe așezări,
   ucigând peste 1.300 de israelieni.

   Cel puțin 291 de soldați israelieni au fost uciși până acum în
   conflict, portivit IDF, care a reiterat declarația biroului primului
   ministru, potrivit căreia nu există o încetare temporară a focului în
   sudul Fâșiei Gaza.

   În enclava palestiniană, Ministerul Sănătății a transmis că cel puțin
   2.750 de oameni au fost uciși și alți 9.700 au fost răniți în
   loviturile aeriene israeliene efectuate în replică la atacul Hamas.

   Update 11:39 Cea de a doua acțiune de evacuare a cetățenilor ucraineni
   din Israel, s-a realizat cu succes, în această dimineața.

   Aeronava care a transportat 155 de cetățeni ucraineni a aterizat pe
   Aeroportul Internațional Avram Iancu din Cluj-Napoca. Cu sprijinul
   Inspectoratului pentru Situații de Urgență "Avram Iancu" al județului
   Cluj, echipele medicale SMURD, vor asigura asistență medicală de
   specialitate acestora.

   De asemenea, ISU Cluj va asigura și transfer de la aeroport spre oraș.

   Pentru a veni în sprijinul cetățenilor evacuați, Organizația
   Internațională pentru Migrație (OIM) urmează să pună la dispoziția
   ucrainenilor hrană și spații temporare de cazare și să-i sprijine pe
   cei care doresc ulterior să părăsească România și nu au posibilități
   financiare.

   Întreaga misiune umanitară s-a desfășurat sub coordonarea
   Departamentului pentru Situații de Urgență, DSU.

   Update 11:29 Surse israeliene anunță că Brigăzile Al-Qassam - aripa
   armată a Hamas - bombardează aeroportul Ben Gurion din Tel Aviv cu un
   baraj de rachete, relatează Antena 3 CNN.

   Tirurile vin ca răspuns la bombardamentele israeliene în Gaza.

   Update 11:20 Forțele de Apărare ale Israelului, IDF, afirmă că au
   arestat 360 de palestinieni căutați în Cisiordania, dintre care 210
   afiliați la Hamas, de la începutul războiului declanșat de gruparea
   islamistă din Fâșia Gaza, la data de 7 octombrie.

   Numai noaptea trecută au fost arestați 20 de membri Hamas, potrivit
   armatei.

   Forțele de apărare israeliene mai precizează că au confiscat, de
   asemenea, arme și echipamente militare de la unul dintre deținuți, în
   satul Kafr Qallil, în cursul nopții.

   În ultimele zile au avut loc mai multe ciocniri între forțele IDF și
   palestinieni din Cisiordania, precum și mai multe tentative de atacuri
   teroriste.

   Potrivit Ministerului Sănătății condus de Autoritatea Palestinienă, cel
   puțin 58 de palestinieni din Cisiordania au fost uciși de forțele
   israeliene începând cu 7 octombrie.

   Update 11:13 Armata israeliană a anunțat un plan de evacuare a
   comunităților din nordul Israelului, în apropierea graniței cu Libanul.

   Locuitorii din 28 de comunități care se află la mai puțin de 2
   kilometri de graniță vor fi mutați în case finanțate de stat, au
   declarat Forțele de Apărare ale Israelului, IDF.

   Un civil israelian a fost ucis, duminică, într-un atac cu rachete al
   grupării pro-iranienen Hezbollah asupra unuia dintre satele de lângă
   graniță, potrivit IDF.

   În replică, Israelul a efectuat lovituri pe timp de noapte în Liban,
   vizând infrastructura militară a Hezbollah.

   Update 10:54 Biroul prim-ministrului israelian a negat, luni, că ar
   exista aranjamente pentru deschiderea punctului de trecere a frontierei
   Rafah dintre Gaza și Egipt.

   "În acest moment, nu există nici o încetare a focului și nici
   (demersuri de livrare de) asistență umanitară în Fâșia Gaza în schimbul
   ieșirii străinilor (din enclavă)", a declarat biroul lui Benjamin
   Netanyahu pentru CNN, luni, în jurul orei locale 9:45.

   La rândul său, organizația islamistă Hamas a emis o declarație în care
   a precizat că nu a primit confirmarea Egiptului cu privire la posibila
   deschidere a punctului de la Rafah.

   Presa internațională a transmis informația că trecerea de la Rafah se
   va deschide luni, la ora 9, pentru o perioadă limitată, în urma
   discuțiilor purtate duminică de secretarul american de stat Antony
   Blinken cu președintele egiptean Abdel Fatah el-Sisi.

   CNN notează că o echipă umanitară a ONU așteaptă pe partea egipteană a
   frontierei, în speranța că va primi undă verde pentru a livra ajutoare
   în Gaza.

   Într-o actualizare a situației, Agenția Națiunilor Unite pentru
   refugiații palestinieni din Orientul Apropiat (UNRWA) a precizat că a
   trimis o echipă în Egipt pentru a se pregăti în vederea posibilei
   deschideri a unui coridor umanitar, pentru a livra ajutoare în fâșie.

   Update 10:45 Un raid aerian lansat de Israel a ucis cinci lucrători
   umanitari în Gaza.

   Anunțul a fost făcut, luni, de Ministerul palestinian de Interne.

   Cinci salvatori din echipele de protecție civilă au fost uciși în urma
   unui atac aerian israelian "direct", potrivit sursei citate.

   Alte câteva persoane sunt rănite, dintre care două sunt în stare
   critică, a precizat ministerul palestinian, adăugând că lovitura
   aeriană a atins sediul apărării civile din cartierul Al-Tuffah, la est
   de orașul Gaza.

   Update 10:00 O informație transmisă de Reuters luni, în jurul orei 9
   dimineața, privind o încetare a focului în sudul Fâșiei Gaza, a fost
   rapid infirmată de Israel.

   Reuters a citat inițial două surse egiptene din domeniul securității,
   la adăpostul anonimatului.

   Potrivit acestora, SUA și Egipt ar fi convenit cu Israelul o încetarea
   focului în sudul Gaza, în același timp cu redeschiderea punctului de
   trecere a frontierei de la Rafah.

   Reuters a revenit ulterior cu o reacție de la biroul premierului
   israelian Benjamin Netanyahu, care neagă un acord de încetare a focului
   în sudul enclavei.

   "În acest moment nu există o încetare a focului pentru ajutorul
   umanitar în Fâșia Gaza și pentru ieșirea străinilor", se spune în
   declarația de la biroul lui Netanyahu.

   De asemenea, organizația islamistă Hamas a comunicat că nu are
   informații despre "o încetare a focului" din motive umanitare.

   Redeschiderea trecerii de la Rafah a fost anunțată în prealabil de
   secretarul de stat american Antony Blinken, după convorbiri cu
   președintele egiptean Abdel Fatah el-Sisi.

   Update 09:21 240 de români din Fâșia Gaza au solicitat sa fie scoși din
   enclava palestiniană.

   90% dintre ei s-au deplasat la granița cu Egiptul, în punctul de
   trecere Rafah, arată surse guvernamentale citate de Antena 3 CNN.

   Ei speră că, atunci când se deschide punctul de trecere, vor putea
   merge în Egipt.

   Românii din Gaza au creat un grup pe Whatsapp iar Ministerul de Externe
   de la București ține legătura cu ei.

   Dacă reușesc să plece din Gaza, ei urmează să fie îmbarcați în autocare
   și duși la aeroport, pentru a fi repatriați, potrivit surselor citate
   de Antena 3 CNN.

   Update 08:05 Punctul de trecere a frontierei Rafah dintre Egipt și Gaza
   va fi deschis pentru refugiații palestinieni din enclavă.

   Anunțul a fost făcut de secretarul de stat american, Antony Blinken,
   după întâlnirea cu președintele egiptean.

   Totodată, va fi permisă şi trecerea spre enclava palestiniană a
   ajutorului umanitar. Conform Jerusalem Post, citat de Antena 3 CNN,
   deschiderea punctului de frontieră ar trebui să aibă loc astăzi, la ora
   9, ora României.

   350 de români sunt acum în Fâșia Gaza, iar 200 dintre aceștia au cerut
   ajutorul Ministerului Afacerilor Externe pentru a fi repatriați.

   Secretarul de Stat american a mai anunțat că Administrația de la Casa
   Albă a numit un ambasador pentru coordonarea efortului umanitar al
   Statelor Unite cu ONU şi țările din regiune.

   Acesta se va afla astăzi chiar la granița dintre Egipt şi Gaza, pentru
   a pune la punct toate detaliile cu privire la deschiderea frontierei.

   "În ceea ce privește Rafah, am avut o conversație foarte bună cu
   președintele (Abdel Fatah) el-Sisi. Și noi, şi Egiptul am pus în
   mișcare un consistent sprijin material pentru oamenii din Gaza, iar
   punctul de trecere de la Rafah va fi deschis. Împreună cu Națiunile
   Unite, cu Egiptul, cu Israelul şi cu alții, vom pune în aplicare
   mecanismul prin care să obținem asistență și să o aducem oamenilor care
   au nevoie de ea.

   Este exact ceea ce ambasadorul Satterfield își va asuma, după ce tocmai
   a fost numit de președinte. El va fi pe teren pentru a rezolva toate
   detaliile practice, astfel încât să putem merge mai departe", a
   precizat secretarul de stat american.

   Presa internațională a relatat că SUA fac presiuni pentru temporizarea
   intervenției terestre a Israelului în Gaza până la deschiderea unui
   coridor umanitar pentru evacuarea civililor din enclavă.

   Update 07:56 Manifestațiile în favoarea palestinienilor au luat
   amploare în toată lumea. Cele mai mari proteste pro Gaza și anti-război
   au avut loc în Londra, unde 50.000 de oameni au ieșit în stradă.

   Scene similare au fost consemnate din Statele Unite până în Australia.

   "Poporul palestinian nu este doar musulman. Suntem creștini, suntem
   evrei și musulmani și trăim împreună de generații întregi. De aceea ne
   aflăm astăzi aici și de aceea fiul meu este aici, pentru că este
   important să nu ne uităm istoria", a spus o femeie participantă la
   mitingul din Washington D.C.

   "Trebuie să condamnăm ambele părți. Nu doar o singură parte. De aceea
   mă aflu aici", a declarat, la rândul său, un bărbat cu steagul
   palestinian la gât, participant la manifestația din Sydney.

   Update 07:30 În acest context tensionat, care precede invazia terestră
   în Fâșia Gaza, consilierul pentru Securitate Națională de la Casa Albă,
   Jake Sullivan, a avertizat spune ca exista riscul escaladării la alt
   nivel al războiului dintre Israel și Hamas.

   "Există riscul escaladării acestui conflict, al deschiderii unui al
   doilea front în nord şi, bineînțeles, al unei implicări a Iranului.
   Este un risc la care am fost foarte atenți de la început. Acesta este
   motivul pentru care președintele (Joe Biden) a reacționat atât de rapid
   şi decisiv pentru a trimite un portavion în estul Mediteranei, pentru a
   trimite avioane în Golf, deoarece vrut să transmită un mesaj foarte
   clar de descurajare oricărui stat sau oricărui actor care ar încerca să
   exploateze această situație", a arătat oficialul american.

   Președintele SUA însuși a spus că "reocuparea fâșiei Gaza" de către
   Israel ar fi "o mare greșeală".

   El s-a pronunțat, pe de altă parte, în favorarea unei intervenții
   israeliene care să distrugă gruparea Hamas.

   Update 07:00 Președintele Joe Biden a declarat că ar fi o mare greșeală
   ca Israelul "să reocupe" Fâșia Gaza.

   El a adăugat că statul evreu "trebuie să reacționeze" și să atace
   Hamas, după atacurile teroriste din data de șapte octombrie, soldate cu
   1.400 de morți în Israel.

   Contra-loviturile efectuate de atunci de Israel în enclava palestiniană
   au ucis 2.600 de persoane.

   În interviul înregistrat vineri de CBS și difuzat duminică, Biden a
   comparat atacurile Hamas cu Holocaustul, dar a avertizat asupra
   consecințelor ocupării Gaza de către Israel.

   "Cred că ar fi o mare greșeală. Ceea ce s-a întâmplat în Gaza, din
   punctul meu de vedere, este (consecința faptului) că Hamas și
   elementele extreme ale Hamas nu reprezintă întregul popor palestinian.
   Și cred că ar fi o greșeală ca Israelul să ocupe Gaza din nou", a spus
   el.

   Pe de altă parte, intervenția pentru a-i elimina pe extremiștii Hamas
   în sud și pe cei din Hezbollah în nord este "o cerință necesară", crede
   președintele american.

   El a fost întrebat dacă ar trebui să aibă loc o încetare a focului.

   "Israelul se îndreaptă împotriva unui grup de oameni care s-au implicat
   într-o barbarie ce are consecințe la fel de mari ca și Holocaustul. Așa
   că eu cred că Israelul trebuie să reacționeze, să se ducă după Hamas",
   a răspuns el.

   În timp ce s-a pronunțat pentru eliminarea completă a Hamas, Biden a
   atras atenția că "trebuie să existe o Autoritate Palestiniană și o cale
   către un stat palestinian".

   Război în Israel, 15 octombrie 2023 | Israelul spune că nu este
   interesat de un război cu Hezbollah

   Război în Israel, 14 octombrie 2023 | Hamas blochează trecerea în
   siguranță a civililor din Fâșia Gaza spre sud

   Război în Israel, 13 octombrie 2023 | Un jurnalist Reuters a fost ucis
   în urma unei lovituri efectuate de Israel la granița cu Libanul

   Război în Israel, 12 octombrie 2023 | Atac armat în Ierusalim. Doi
   polițiști au fost răniți

   Război în Israel, 11 octombrie 2023 | Israelienii din nordul țării,
   trimiși în adăposturi de o alertă de atac cu drone și rachete
   ×
   Subiecte în articol: razboi Israel Hamas Gaza

   TOP articole pe Antena 3 CNN:
    1.
   tara europa amenintare dezindustrializari galopante avertisment experti
       Ţara din Europa care se confruntă cu ameninţarea unei
       dezindustrializări galopante | Avertismentul experţilor
    2.
   lista completa drumuri inchise romania ninsori viscol 27 noiembrie 2023
       Lista completă a drumurilor închise în România, din cauza ninsorii
       și viscolului, astăzi, 27 noiembrie
    3.
   profesor injunghiat eleva 16 ani oradea
       Un profesor a fost înjunghiat în spate de o elevă de 16 ani, la
       Oradea! Poliția intervine
    4.
   avertizare meteo anm imediata localitati cod galben ninsori viscol
       Avertizare meteo ANM imediată! Lista localităților afectate de
       codul galben de ninsori și viscol
    5.
   acuzatii grave cantaret muzica populara
       Acuzații grave la adresa unui celebru cântăreț de muzică populară |
       ”Vezi că dimineață vii cu mine”

   © 2005-2023 S.C. Antena 3 S.A. Toate drepturile rezervate. Date
   companie. Termeni și condiții. (BUTTON) Cookie Settings
   SAL SOL

   Profesor înjunghiat în spate de o elevă de 16 ani, la Oradea!

   x close
