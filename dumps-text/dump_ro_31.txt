   Link: canonical
   Link: amphtml
   analytics

Linkuri accesibilitate

     * Sari la conținutul principal
     * Sari la navigarea principală
     * Sari la căutare

   Următorul
   Inchide Precedent Următorul
   Așteptați

  Print Options:

     * [ ] Images
     * [ ] Multimedia
     * [ ] Embedded Content
     * [ ] Comments
   Cancel Print
   Link has been copied to clipboard
   [ ] 
     * ȘTIRI
     * Politică
     * Societate
     * Externe
     * CAMPANII
     * #10Întrebări

      Urmărește-ne

   Toate site-urile REL/RL
   [ ] 
   Caută _____________________ [ Submit ]
   site logo site logo
   Newsletter 
   Caută _____________________ [ Submit ]
   site logo site logo
   Precedent Următorul
   [ ] Ultima oră  
   Știri

  Disperare în Gaza. ONG-ul Salvaţi Copiii: Au murit mai mulţi copii decât în
                        toate zonele de război după 2019

   29 octombrie, 2023
     * Ovidiu Cornea

     ----------------------------------------------------------------------

   Mii de palestinieni au luat cu asalt depozitele ONU pentru a-şi procura
   minimul de alimente şi produse de igienă. Ordinea civilă obişnuită riscă
   să scape de sub control, sub imboldul atacurilor militare intensificate
   ale Israelului, subliniază agenţia.
   Mii de palestinieni au luat cu asalt depozitele ONU pentru a-şi procura
   minimul de alimente şi produse de igienă. Ordinea civilă obişnuită riscă
   să scape de sub control, sub imboldul atacurilor militare intensificate
   ale Israelului, subliniază agenţia.
   Distribuie
     *  
     *  
     *  
     *  
     * _____________________ [ text ]
     *  
     * Print

   Armata israeliană a anunţat duminică la prânz că a lovit 450 de obiective
   ale Hamas din Fâşia Gaza în ultima zi. Mii de civili din Fâşia Gaza au
   luat cu asalt depozite umanitare de alimente, în timp ce organizaţia
   Salvaţi Copiii atrage atenţia că numărul copiilor care au murit este
   imens.

  Ziua 23 | Sumarul principalelor evenimente

     * ONG-ul Salvaţi Copiii: În Gaza au murit peste 3.300 de copii, mai
       mulţi decât în toate zonele de război după 2019
     * Şeful ONU: Regret că în loc de încetarea focului, Israelul intensifică
       operaţiunile în Gaza
     * Legăturile de telefonie şi internet, întrerupte vineri noapte, revin
       gradual în Fâşia Gaza
     * Premierul israelian Beniamin Netanyahu a anunţat că războiul cu Hamas
       intră într-o nouă etapă
     * Operaţiunile israeliene terstre în Fâşia Gaza au fost extinse
     * Armata din Israel i-a somat din nou pe locuitorii din nordul Gazei să
       se evacueze în sud
     * Preşedintele turc Recep Erdoğan a criticat dur, sâmbătă, operaţiunile
       Israelului
     * Numărul palestinienilor ucişi în Fâşia Gaza a urcat la 7.703 de
       persoane, susţine Ministerul Sănătăţii, controlat de Hamas
     * În atacul de vineri noapte, 100 de avioane israeliene ar fi lovit 150
       de obiective subterane ale Hamas, spun forţele Israelului
     * Armata israeliană transmite că l-a ucis pe coordonatorul atacului
       aerian Hamas din 7 octombrie
     * Israel anunță extinderea operațiunilor militare terestre în Fâșia
       Gaza, având ca țintă Hamas
     * Internetul și telefoanele nu au mai funcționat deloc în Gaza peste
       noapte
     * Bombardamente masive au avut loc în noaptea de vineri spre sămbătă pe
       teritoriul palestinian
     * Adunarea Generală a ONU a votat o rezoluție prin care solicită
       armistițiu umanitar
     * Peste 1.400 de persoane au fost ucise de Hamas în atacurile din 7
       octombrie. (Autorități israeliene)
     * 50 de ostatici ținuți în Gaza ar fi fost uciși de bombardamente.
       (Hamas)
     * 229, numărul actualizat al ostaticilor luați de Hamas. (Armata
       israeliană)

   Salvaţi Copiii: În trei săptămâni în Gaza au murit mai mulţi copii decât
   în toate zonele de conflict în ultimii 4 ani

   Organizaţia internaţională Salvaţi Copiii a făcut duminică un apel la
   încetarea focului în Fâşia Gaza, semnalând că de la începutul războiului
   în Fâşia Gaza au murit peste 3.200 de copii, mai mulţi decât în toate
   zonele de conflict după 2019.

   „Copiii reprezintă peste 40% dintre cei peste 7.700 de oameni ucişi în
   Gaza şi peste o treime din cei ucişi pe tot teritoriul palestinian ocupat
   şi în Israel. Ţinând cont că aproximativ 1.000 de copii ar sunt daţi
   dispăruţi în Gaza şi ar putea să fi fost îngropaţi sub dărâmături, numărul
   e probabil mai mare”, a atras atenţia organizaţia, citată de The Guardian.

   Ultimele date disponibile, furnizate de Ministerul Sănătăţii din Gaza,
   controlat însă de Hamas, susţine că numărul total al celor ucişi de la
   începutul războiului a ajuns la 8.803.

   Directorul Salvaţi Copiii Palestina a făcut un apel la încetarea focului,
   apel lansat şi de ONU şi de alte organizaţii internaţionale.

   Tatăl (în dreapta) unui băiat reacționează în timp ce îşi poartă în braţe
   copilul, ucis un atac israelian asupra oraşului Khan Yunis din sudul
   Fâșiei Gaza, înainte de înmormântarea din 29 octombrie 2023.
   Tatăl (în dreapta) unui băiat reacționează în timp ce îşi poartă în braţe
   copilul, ucis un atac israelian asupra oraşului Khan Yunis din sudul
   Fâșiei Gaza, înainte de înmormântarea din 29 octombrie 2023.

   „Moartea unui copil este deja prea mult, dar acestea sunt încălcări grave
   de proporții epice. O încetare a focului este singura modalitate de a le
   oferi siguranţă. Comunitatea internațională trebuie să pună oamenii
   înaintea politicii – fiecare zi petrecută în dezbateri lasă copiii uciși
   și răniți. Copiii trebuie protejați în orice moment, mai ales atunci când
   caută siguranță în școli și spitale”, a spus el.

   Armata israeliană susţine că a lovit peste 450 de obiective Hamas, în
   ultimele 24 de ore

   Reprezentanţii Armatei israeliene (IDF) au anunţat că au lovit peste 450
   de obiective ale Hamas din Fâşia Gaza.

   Bărbat palestinian, printre dărâmăturile unei clădiri bombardate de Israel
   în Rafah, în sudul Gazei, în 29 octombrie.
   Bărbat palestinian, printre dărâmăturile unei clădiri bombardate de Israel
   în Rafah, în sudul Gazei, în 29 octombrie.

   „Printre țintele atacate s-au numărat cartierele generale militare,
   punctele de observație și pozițiile de tragere antitanc ale organizației
   teroriste”, a scris purtătorul de cuvânt al IDF, Daniel Hagari, pe reţeaua
   de social media X, citat de The Guardian.

   „Ca parte a extinderii activității forțelor terestre, echipele de luptă
   mixte au atacat trupele teroriste care încercau să le rănească”, a adăugat
   el.

   Afirmaţiile cu privire la numărul de ţinte lovite nu au fost verificate în
   mod independent.

   Numărul palestinienilor ucişi a depăşit 8.000, susţine Ministerul
   Sănătăţii din Gaza

   Numărul victimelor palestiniene din Gaza, ca urmare a ripostei armatei
   israeliene după atacul Hamas din 7 octombrie trece de 8.000, susţine
   Ministerul sănătăţii din Fâşia Gaza.

   Ministerul Sănătăţii din Fâşia Gaza este controlat de Hamas, care
   guvernează politic regiunea din 2007.

   Nici aceste afirmaţii nu au putut fi verificate independent.

   Locuitori din Gaza au năvălit în depozitele ONU pentru a-şi procura
   alimente

   Mii de locuitori din Gaza au intrat cu forţa în depozitele din Gaza ale
   filialei ONU pentru refugiaţii palestinieni (UNRWA), pentru a-şi procura
   făină şi produse minime de igienă, transmite agenţia, citată de BBC.

   În imagine, palestinieni cară alimente lângă un depozit al filalei ONU
   pentru ajutorarea refugiaţilor din Fâşia Gaza, din Khan Younis sâmbătă 28
   octombrie. Între timp, mii de oameni au dat năvală în mai multe depozite
   pentru a-şi procura minimul de alimente şi igienă.
   În imagine, palestinieni cară alimente lângă un depozit al filalei ONU
   pentru ajutorarea refugiaţilor din Fâşia Gaza, din Khan Younis sâmbătă 28
   octombrie. Între timp, mii de oameni au dat năvală în mai multe depozite
   pentru a-şi procura minimul de alimente şi igienă.

   Este un semn că ordinea civilă este perturbată în regiune, pe fondul
   bombardamentelor intense ale armatei israeliene, mai spun reprezentanţii
   acesteia.

   Şeful ONU: Situaţia din Gaza devine mai disperată cu fiecare oră.
   Întâlnire de urgenţă, luni

   Situaţia din Fâşia Gaza devine mai disperată de la o oră la alta, a
   avertizat duminică şeful Organizaţiei Naţiunilor Unite, Antonio Guterres.

   "Situația din Gaza devine din ce în ce mai disperată cu fiecare oră.
   Regret că în loc de o pauză umanitară necesară, susținută de comunitatea
   internațională, Israelul și-a intensificat operațiunile militare", a spus
   Guterres într-o vizită în capitala Nepalului, Kathmandu, potrivit Agenţiei
   France Presse (AFP).

   ONU a convocat o întâlnire de urgenţă pentru luni, la cererea Arabiei
   Saudite, în contextul celor mai intense bombardamente lansate de Israel,
   şi a extinderii operaţiunii terestre în Fâşia Gaza, vineri noapte.

   Echipele de intervenţie preiau o victimă dintr-o clădire avariată în urma
   unui bombardament israelian în oraşul Rafah, din sudul Fâşiei Gaza,
   duminică 29 octombrie.
   Echipele de intervenţie preiau o victimă dintr-o clădire avariată în urma
   unui bombardament israelian în oraşul Rafah, din sudul Fâşiei Gaza,
   duminică 29 octombrie.

   Comunicaţiile au picat vineri noapte în Gaza, ceea ce a dus la situaţii
   disperate din punct de vedere medical. Fără posibilitatea de a comunica
   telefonic, echipele ambulanţelor au ajuns să intervină pentru a transporta
   persoane rănite în funcţie de unde observau că aveau loc explozii.

   ONU adoptase cu peste 120 de voturi, dar voturi împotrivă din partea a 14
   state, între care SUA şi Israel, o rezoluţie pentru încetarea imediată a
   focului în Gaza. România s-a numărat între cele peste 40 de state care
   s-au abţinut de la vot.

   Revin conexiunile telefonice şi de internet

   Legăturile de telefonie şi internet au început să revină, în zorii zilei
   de duminică, în Gaza, după ce au fost întrerupte aproape complet începând
   de vineri noapte, când Israelul a lansat bombardamente intense în nordul
   Fâşiei şi a intrat pe teritoriul palestinian cu tancuri şi trupe de
   infranterie.

   Tăierea conexiunuilor de comunicaţii a a îngrijorat inclusiv organizaţiile
   umanitare şi medicale internaţionale.

   Restabilirea graduală a conexiunilor a fost confirmată şi de operatorul
   palestinian de comunicaţii, Paltel.

   Natanyahu anunţă a doua fază a războiului

   Într-o conferință de presă televizată Beniamin Netanyahu le-a spus sâmbătă
   seară israelienilor: „Am aprobat în unanimitate extinderea invaziei
   terestre... Obiectivul nostru este singular: să învingem inamicul
   criminal. Am declarat «niciodată din nou»” și reiterăm: «niciodată,
   acum»”, transmite The Guardian.

   „În primele săptămâni de război, am lansat lovituri aeriene masive care au
   dat o lovitură gravă inamicului. Am eliminat mulţi terorişti. Totuşi,
   suntem abia la început. Bătălia din Fâşia Gaza va fi dificilă şi lungă; e
   al doilea nostru război de independenţă”, a spus premierul israelian.

   Declaraţiile sale au venit după ce vineri noapte Israelul a lansat cele
   mai intense bombardamenete din Fâşia Gaza.

   100 de avioane israeliene au ţintit 150 de obiective subterane ale Hamas,
   potrivit armatei israeliene. De asemenea, tancuri şi trupe de infanterie
   au pătruns terestru în nordul Fâşiei Gaza.

   Şeful Forţelor Armate din Israel: a fost necesară şi operaţiunea terestră

   Spre deosebire de intrările anterioare şi atacurile terestre lansate pe
   teritoriul Gazei, cel puţin o parte dintre trupele israeliene intrate în
   Gaza nu s-ar mai fi retras în Israel.

   De altfel, declaraţiile premierului israelian au venit la scurt timp după
   comentariile ministrului Apărării, Yov Gallant şi ale şefului Forţelor
   Armate (IDF), Herzi Hallevi, care vorbeau şi ei de o nouă fază a
   războiului.

   Halevi a spus că stadiul actual al războiului contra Hamas a impus şi
   atacuri terestre.

   „Forţele terstre ale Israelului conduc o operaţiune complexă şi
   consistentă”, a spus el, conform publicaţiei britanice.

   „Nu există realizări fără riscuri și, după cum știm, nu există victorie
   fără sacrificii. Pentru a expune inamicul, a-l distruge, nu este altă
   alegre decât să intri în forță pe teritoriul lui. Această operațiune
   servește tuturor obiectivelor războiului”, a declarat Halevi,

   Israelul îşi retrage corpul diplomatic din Turcia

   Israelul a anunţat sâmbătă, la scurt timp după criticile dure lansate de
   preşedintele turc la adresa operaţunilor sala militare lansate în Gsaza că
   își retrage personalul diplomatic din Turcia, transmite Associated Press
   (AP).

   „Având în vedere declarațiile grave venite din Turcia, am ordonat
   întoarcerea reprezentanților diplomatici acolo pentru a efectua o
   reevaluare a relațiilor dintre Israel și Turcia”, a declarat ministrul
   israelian de externe Eli Cohen într-un comunicat citat de agenţia de
   presă.
   Decizia vine la doar un an după ce cele două state au convenit să numească
   din nou ambasadori una pe teritoriul celorlalte, după un deceniu de
   relaţii aproape îngheţate, remarcă AP.

   Cele două părţi erau în discuţii şi cu privire la proiectul unei conducte
   de gaz natural, cu susţinerea SUA.

   Erdoğan a criticat dur Israelul

   Preşedintele turc Recep Erdoğan a criticat dur sâmbătă atacurile recente
   ale Israelului din Fâşia Gaza, cu ocazia unei manifestaţii de solidaritate
   cu palestinienii de acolo, organizată de partidul său politic la Istanbul,
   scrie Agenţia France Presse (AFP).

   „Israel, eşti un ocupator!”, a spus el mulţimii acuzând guvernul israelian
   că acţionează ca un „criminal de război”, care încearcă să „eradicheze
   palestinienii”, notează AFP.

   "Desigur, fiecare țară are dreptul să se apere. Dar unde este justiția în
   acest caz? Nu există justiție -- doar un masacru vicios care are loc în
   Gaza", a spus şeful statului turc.

   El ar mai fi afirmat şi că Israelul este folosit ca un pion în regiune de
   către ţările vestice, pentru a-şi creşte influenţa în Orientul Mijlociu,
   conform agenţiei.

   Mii de protestatari au cerut, la Londra, încetarea focului în Gaza

   Mii de protestatari pro-palestinieni au mărşăluit sâmbătă după-amiază în
   centrul Londrei şi au cerut încetarea focului în Fâşia Gaza, după atacul
   masiv lansat de armata israelieană vineri noapte, timp în care legăturile
   de comunicaţii au fost întrerupte.

   Mii de persoane au protestat sâmbătă la Londra pentru încetarea focului în
   Fâşia Gaza.

   Israelul a somat din nou civilii din nordul Gazei: „mutaţi-vă, temporar,
   în sud!”

   Forţele armare israeliene a transmis un nou mesaj populaţiei civile din
   Fâşia Gaza, sâmbătă, somându-i pe oameni să părăseasă nordul ţării, pe
   fondul bombardamentelor declanşate de Israel în Gaza vineri seară, în ceea
   ce a numit un mesaj urgent.

   „Pentru siguranţa dumneavoastră imediată, facem apel către toţi locuitorii
   din nordul Fâşiei Gaza şi din oraşul Gaza, să se mute, temporar, în sud. E
   o mişcare temporară, vă veţi putea întoarce în nord, după ce ostilităţile
   intense vor lua sfârşit”, a spus un reprezentant al Armatei israeliene
   (IDF) într-un mesaj video postat de IDF pe platforma de social media X.

   „Fereastra disponibilă pentru evacuare va expira. Nu e o simplă măsură de
   precauţie, ci un apel urgent”, a mai transmis IDF.

   Mesajul video vine pe fondul atacului aerian fără precedent lansat de
   armata israeliană pe tot parcursul nopţii de vineri, când de asemenea
   legăturile de comunicaţii telefonice şi de internet ale Fâşiei Gaza cu
   restul lumii au fost întrerupte.

   Comunicaţii întrerupte cu Fâșia Gaza, vineri noapte

   După atacurile terestre și aeriene intensificate ale Israelului, din seara
   și noaptea de vineri spre sâmbătă, comunicațiile din Fâșia Gaza au picat.
   Liniile de internet și telefon nu mai pot fi folosite, au rămas doar
   câteva linii speciale prin satelit. Informațiile despre ce se întâmplă pe
   teritoriul palestinian sunt din ce în ce mai puține.

   Nimeni nu poate estima impactul ofensivei Israelului, nici starea
   civililor sau a celor internați în spitalele din Gaza.

   Potrivit BBC, organizația Medici fără Frontiere declară că a pierdut
   contactul cu unii dintre colegii săi palestinieni de pe teren.

   Într-un mesaj distribuit pe rețelele de socializare, organizația umanitară
   a spus că este „îngrijorată pentru pacienți, personalul medical și miile
   de familii care se adăpostesc la spitalul Al Shifa și alte unități
   medicale și a lansat un apel.

   „Solicităm protecția fără echivoc a tuturor unităților medicale,
   personalului și civililor din Fâșia Gaza!”

     * 16x9 Image 16x9 Image

    Ovidiu Cornea

       Ovidiu Cornea lucrează în presă de peste 16 ani. A activat ca reporter
       și redactor în presa scrisă și online din Cluj - inclusiv corespondent
       național. În ultimii ani a lucrat în radio. A fost invitat cu
       regularitate în diverse emisiuni TV, locale și regionale.

       Îi place munca de teren, dar și dezbaterea temelor cu miză comunitară,
       socială. Articolele sale pe teme din domeniile Educație, Mediu,
       Inovație, au fost premiate în 2021 la Gala Premiilor Profesioniștilor
       din Presă Cluj, jurizate de jurnaliști notorii la nivel național.

       Este licențiat în Jurnalism, cu master în Sociologie și Asistență
       Socială.

       Abonează-te

Vrei să primești știrile zilei pe e-mail?

   Romania_Newsletter_Subscription_Region

Cele mai noi știri

     * S-a deschis un nou tronson din Drumul Expres Craiova - Pitești. După opt
    ani, se circulă pe doar 59% din întregul traseu

     * Ucraina sărbătorește pentru prima dată Crăciunul pe 25 decembrie

     * Rezoluția ONU pentru ajutor umanitar în Gaza, mult diluată

Multimedia

   Ucraina inovează pentru a supraviețui, în timp ce Moscova avansează lângă
   Bahmut și Avdiivka
   Așteptați
   Embed Răspândește 

      Ucraina inovează pentru a supraviețui, în timp ce Moscova avansează lângă
      Bahmut și Avdiivka

   Embed Răspândește 
   Codul a fost copiat
   _____________________

     ----------------------------------------------------------------------

   width _____________________ px Înălțime _____________________ px
     * Trimite pe Facebook  
     * Trimite pe Twitter  
     * * --------------------------------------------------------------------

   Codul URL a fost copiat
   _____________________

   Nici o sursă media

   0:00 0:05:11  0:00

    Ucraina inovează pentru a supraviețui, în timp ce Moscova avansează lângă
    Bahmut și Avdiivka

Cele mai populare articole

   1

    84.000 de euro pentru 106 like-uri pe Facebook. Ce spun primarul din
    Slobozia și șeful CJ Ialomița

   2

    Ucraina inovează pentru a supraviețui, în timp ce Moscova avansează lângă
    Bahmut și Avdiivka

   3

    Atac armat la Universitatea din Praga. 14 morți, 24 răniți. Atacatorul,
    eliminat. Avea un arsenal de arme în facultate. Zi de doliu în Cehia

Recommended

     * Scutieri si revoluționari în Piata Romană în data de 22 decembrie
       1989, în ziua în care soții Nicolae și Elena Ceaușescu au fugit cu
       elicopterul din Capitală. Foto: Lucian Tudose/Arhiva Agerpres Scutieri
       si revoluționari în Piata Romană în data de 22 decembrie 1989, în ziua
       în care soții Nicolae și Elena Ceaușescu au fugit cu elicopterul din
       Capitală. Foto: Lucian Tudose/Arhiva Agerpres

    Revoluția Română din 1989 | Cronologia elementară sau de ce uitarea e
    riscantă

   ​
   Sus
     * Urmărește-ne
          * *  *  *  * Informații despre site 
          * Contactați-ne
          * Despre noi
          * Politica RFE/RL
          * Reguli forum

   Radio Free Europe/Radio Liberty © 2023 RFE/RL, Inc. Toate drepturile
   rezervate

   XS
   SM
   MD
   LG
