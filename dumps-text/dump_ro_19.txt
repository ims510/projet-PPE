   #RFE/RL - Top Stories [RSS]

   IFRAME: https://www.googletagmanager.com/ns.html?id=GTM-WXZBPZ

   analytics

Linkuri accesibilitate

     * Sari la conținutul principal
     * Sari la navigarea principală
     * Sari la căutare

   (BUTTON) Următorul
   (BUTTON) Inchide (BUTTON) Precedent (BUTTON) Următorul
   Așteptați

Print Options:

     * [X] Images
     * [X] Multimedia

     * [X] Embedded Content
     * [ ] Comments

   (BUTTON) Cancel (BUTTON) Print
   Link has been copied to clipboard
   [ ]

     * ȘTIRI
     * Politică
     * Societate
     * Externe
     * CAMPANII
     * #10Întrebări

Urmărește-ne

   Toate site-urile REL/RL
   [ ]
   Caută_____________________ (BUTTON)
   site logo site logo
   Newsletter
   Caută_____________________ (BUTTON)
   site logo site logo
   Precedent Următorul
   [ ] Ultima oră

   Știri

Război Israel-Hamas | 199 de oameni au fost răpiți și duși în Gaza. Aproape
30 de sate de la granița cu Liban sunt evacuate

   16 octombrie, 2023
     * Adrian Ardelean
     * George Costiță
     __________________________________________________________________

   Fâșia Gaza, sub atacul Israelului. Mii de morți și răniți, spitale fără
   combustibil
   Așteptați
   Embed Răspândește

Fâșia Gaza, sub atacul Israelului. Mii de morți și răniți, spitale fără
combustibil

   Embed Răspândește
   Codul a fost copiat
   ____________________
     __________________________________________________________________

   width 640_________________ px Înălți360____________________ px

     * Trimite pe Facebook
     * Trimite pe Twitter
     *
     *
     __________________________________________________________________

   Codul URL a fost copiat
   https://romania.euro

   Nici o sursă media
   0:00 0:01:13 (BUTTON) 0:00
   (BUTTON)

   Peste un milion de oameni și-au părăsit casele din Fâșia Gaza în ultima
   săptămână.

   Distribuie
     *
     *
     *
     *
     * ____________________ (text)
     *
     *


   Război Israel-Hamas | 199 de oameni au fost răpiți și duși în Gaza.
   Aproape 30 de sate de la granița cu Liban sunt evacuate

   Distribuie
     *
     *
     *
     *
     * ____________________ (text)
     *
     *

   (BUTTON) Print

   Peste un milion de oameni și-au părăsit casele din Fâșia Gaza în ultima
   săptămână. Rezervele de apă sunt tot mai puține, iar spitalele
   avertizează că sunt pe punctul de a-și opri activitatea. Populația
   enclavei se pregătește de o foarte probabilă invazie israeliană
   împotriva Hamas.

Sumarul principalelor evenimente

     * Războiul care a început pe 7 octombrie a devenit cel mai sângeros
       dintre cele cinci războaie din Gaza, cu peste 4.000 de morți de
       ambele părți.
     * În Israel, bilanțul celor uciși a ajuns la 1.300 de oameni,
       majoritatea civili, iar peste 2.600 de oameni au murit în Fâșia
       Gaza.
     * Cel puțin 199 de persoane sunt ținute ostatice de Hamas în Gaza, au
       anunțat reprezentanții armatei israeliene.
     * Spitalele din Gaza mai au combustibil doar pentru două zile, iar
       viețile a mii de pacienți sunt amenințate de lipsa energiei
       electrice, spune ONU.
     * Peste un milion de oameni și-au părăsit casele din Fâșia Gaza, în
       așteptarea unei invazii mult anunțate a Israelului, care urmărește
       să elimine conducerea Hamas.
     * Joe Biden spune că Israelul trebuie să distrugă Hamas, dar că
       ocuparea Fâșiei Gaza ar fi o „mare greșeală”. Președintele SUA ar
       urma să călătorească în Israel zilele următoare.
     * Autoritățile israeliene au repornit furnizarea apei în sudul Fâșiei
       Gaza, dar neagă existența unui armistițiu convenit cu Egipt și SUA
       pentru evacuarea civililor.
     * 350 de cetățeni români și membri de familie ai acestora se mai află
       în Fâșia Gaza, iar peste 200 au cerut sprijin pentru a fi evacuați.

   Ora 21:30 - Ajutoarele pentru Gaza sunt blocate. Egiptul spune că
   Israelul nu cooperează

   Egiptul a declarat luni că Israelul nu cooperează în ceea ce privește
   livrarea de ajutoare în Gaza și evacuarea deținătorilor de pașapoarte
   străine, lăsând sute de tone de provizii blocate.

   Guvvernul de la Cairo a declarat că punctul de trecere Rafah, un punct
   de frontieră vitală pentru aprovizionare în enclava palestiniană
   asediată de Israel, nu este închisă oficial, dar a devenit inoperabilă
   din cauza atacurilor aeriene israeliene asupra părții din Gaza,
   transmite Reuters.

   „Până în prezent, guvernul israelian nu a adoptat o poziție privind
   deschiderea punctului de trecere Rafah pentru a permite intrarea
   asistenței și ieșirea cetățenilor din țări terțe”, a spus ministrul
   egiptean de Externe, Sameh Shoukry.

   Ora 21:10 - Șeful serviciului de securitate israelian își asumă
   responsabilitatea pentru atacul Hamas din 7 octombrie

   Șeful serviciului de securitate israelian, Shin Bet, și-a asumat
   responsabilitatea pentru atacurile sângeroase ale Hamas din 7
   octombrie, care au ucis peste 1.400 de israelieni.

   Într-un mesaj trimis lucrătorilor Shin Bet și familiilor acestora în
   weekend, Ronen Bar a scris că „în ciuda unui număr de acțiuni pe care
   le-am întreprins, din păcate, sâmbătă nu am reușit să creăm o
   avertizare timpurie suficientă pentru a preveni atacul”.

   „În calitate de persoană aflată în fruntea organizației,
   responsabilitatea pentru acest lucru îmi revine mie. Va fi timp pentru
   investigații - acum este timpul pentru război”, se arată într-o
   scrisoare obținută de AP.
   O navă pusă la dispoziție de SUA va prelua sute de cetățeni americani
   din Israel pentru a-i duce în Cipru, a anunțat ambasada americană de la
   Tel Aviv, potrivit AFP. Nava va pleca din portul Haifa către Limassol.
   O navă pusă la dispoziție de SUA va prelua sute de cetățeni americani
   din Israel pentru a-i duce în Cipru, a anunțat ambasada americană de la
   Tel Aviv, potrivit AFP. Nava va pleca din portul Haifa către Limassol.
   ### Vezi și... ###

SUA își evacuează cetățenii din Israel cu vaporul, către Cipru

   Ora 20:50 - Șeful serviciilor de informații ale Hamas a fost asasinat

   Forțele aeriene israeliene au declarat luni seară că șeful serviciilor
   de informații generale ale Hamasa fost ucis printr-o lovitură aeriană.

   IDF spune că lovitura aeriană a fost efectuată în Khan Younis, în Fâșia
   Gaza.

   În cursul zilei, armata Israelului a anunțat că a eliminat alți șase
   lideri Hamas., iar doi dintre aceștia erau comandanți de trupe.

   Ora 20:05 - Kremlinul spune că Vladimir Putin a făcut apel la pace în
   Orientul Mijlociu

   Președintele rus Vladimir Putin a discutat cu liderii egiptean,
   iranian, sirian și palestinian, îndemnând la o încetare rapidă a
   ostilităților.

   Kremlinul a precizat că Putin a subliniat „caracterul inacceptabil al
   oricărei forme de violență împotriva civililor” și a menționat că
   Moscova a înaintat un proiect de rezoluție a Consiliului de Securitate
   al ONU care solicită un armistițiu umanitar imediat, transmite
   Associated Press.

   Conform raportului, Putin și interlocutorii săi și-au exprimat
   „îngrijorarea extremă” cu privire la escaladarea ostilităților, la
   „creșterea catastrofală a numărului de victime civile și la adâncirea
   crizei umanitare” din Gaza.

   Putin a reafirmat apelul Rusiei pentru reluarea unui proces politic
   care să contribuie la „găsirea unei soluții echitabile și pe termen
   lung la problema palestiniană pe o bază juridică internațională bine
   cunoscută, care să prevadă crearea unui stat palestinian independent
   care să coexiste în pace și securitate cu Israelul”.

   Consilierul pentru afaceri externe al lui Putin, Iuri Ușakov, a
   declarat că președintele rus urma să discute luni și cu premierul
   israelian Beniamin Netanyahu, însă acest lucru nu s-ar mai fi
   întâmplat.
   Hezbollah - grup militant din Liban declarat de SUA și UE drept
   organizație teroristă Hezbollah - grup militant din Liban declarat de
   SUA și UE drept organizație teroristă
   ### Vezi și... ###

Ce este și ce vrea Hezbollah, grupul desemnat de SUA și UE drept organizație
teroristă

   Ora 18:55 - Liderii UE se vor reuni de urgență

   Liderii Uniunii Europene vor organiza marți un summit de urgență, din
   cauza temerilor că războiul dintre Israel și Hamas ar putea alimenta
   tensiunile din Europa și ar putea aduce mai mulți refugiați pe
   continent.

   Ora 17:15 - Agenţia ONU pentru refugiaţi acuză Hamas că a furat
   combustibil şi medicamente

   UNRWA, organizaţia ONU care se ocupă de refugiaţii palestinieni, afirmă
   că militanții Hamas din Gaza ar fi furat combustibil şi medicamente
   destinate refugiaţilor, scrie News.ro.

   Agenţia a spus că mai multe persoane care au pretins că sunt de la
   Ministerul Sănătăţii condus de Hamas au încărcat duminică proviziile în
   camioane, după ce membrii UNRWA au părăsit depozitul din oraș.

   UNWRA menţionează că orice utilizare în alte scopuri decât umanitare a
   combustibilului este „condamnată cu fermitate”.

   Ora 16:45 - Beniamin Netanyahu avertizează Iranul și Hezbollah „să nu
   ne testeze” în nordul țării

   Avertismentul premierului israelian Beniamin Netanyahu pentru Iran și
   Hezbollah a venit luni, în parlamentul țării.
   Beniamin Netanyahu și șeful demisionar al Statului Major al Forțelor de
   Apărare ale Israelului, Aviv Kochavi. Noul șef este Herzi Halevi, luni,
   16 ianuarie 2023.
   Beniamin Netanyahu și șeful demisionar al Statului Major al Forțelor de
   Apărare ale Israelului, Aviv Kochavi. Noul șef este Herzi Halevi, luni,
   16 ianuarie 2023.

   El a spus că lumea trebuie să se unească pentru a învinge Hamas: „Acest
   război este și războiul vostru” și a comparat Hamas cu naziștii,
   relatează AP.

   „Mulți dintre cetățenii israelieni se confruntă cu o criză de
   încredere. Statul și instituțiile sale trebuie să se alinieze la
   standardele stabilite de popor.

   Poporul cere responsabilitate și restabilirea încrederii și
   reabilitarea comunităților afectate. Ei cer să fie ascultați, cer o
   mână de ajutor.

   Chiar și în mijlocul conflictului în curs de desfășurare, cu soldații
   noștri căzuți la datorie care nu au fost încă înmormântați, voci
   periculoase [încearcă] să semene semințe de divizare și ură. Adversarii
   noștri caută cu nerăbdare orice indiciu de divizare între noi”, a spus
   el.

   Ora 16:10 - Bombardamentele din Gaza continuă

   Israelul a continuat bombardamentul asupra Fâșiei Gaza în ultimele 24
   de ore. Presa israeliană, citată de BBC, afirmă că peste 100 de ținte
   militare au fost lovite în cursul nopții, posturi de comandă și locuri
   de lansare a rachetelor antitanc.

   Forțele israeliene au continuat bombardamentul asupra Gaza și luni,
   după ce eforturile diplomatice de a aranja o încetare a focului pentru
   a permite cetățenilor străini să părăsească zona și pentru a aduce
   ajutoare în enclava palestiniană asediată au eșuat, scrie Reuters.

   Locuitorii din Gaza au declarat că atacurile aeriene din timpul nopții
   de duminică spre luni au fost cele mai puternice de până acum, în timp
   ce conflictul a intrat în cea de-a zecea zi și se crede că o ofensivă
   terestră israeliană asupra acestei fâșii de coastă dens populate este
   iminentă.
   Un ofițer al armatei israeliene le arată jurnaliștilor un tunel de la
   granița Israel-Gaza, vineri, 25 iulie 2014, tunel despre care se crede
   că ar fi folosit de militanții palestinieni pentru atacuri împotriva
   Israelului. Un ofițer al armatei israeliene le arată jurnaliștilor un
   tunel de la granița Israel-Gaza, vineri, 25 iulie 2014, tunel despre
   care se crede că ar fi folosit de militanții palestinieni pentru
   atacuri împotriva Israelului.
   ### Vezi și... ###

„Al doilea strat”. Cum arată și ce se știe despre tunelurile din Fâșia Gaza
în care se ascunde Hamas

   Ora 15:25 - Antony Blinken s-a întors în Israel după un turneu în
   statele arabe

   Secretarul de stat american Antony Blinken s-a întors luni în Israel
   pentru a doua oară în mai puțin de o săptămână, unde discută la această
   oră cu premierul Beniamin Netanyahu, după întâlnirile pe care le-a avut
   cu liderii arabi despre războiul dintre Israel și Hamas, transmite AP.

   Blinken a avut zilele trecute un turneu în șase țări arabe, în timpul
   căruia a ascultat îngrijorările cu privire la o iminentă invazie
   terestră israeliană în Gaza, care ar putea provoca o catastrofă
   umanitară pentru palestinieni și ar putea declanșa un conflict regional
   mai amplu.

   Discuțiile sale la Tel Aviv au loc în contextul în care Casa Albă
   analizează o posibilă călătorie în Israel a președintelui Joe Biden
   chiar în această săptămână.

   Ora 14.30 - Israelul evacuează 28 de sate de la granița cu Liban, acolo
   unde Hezbollah distruge sistemul de supraveghere

   Ordinul de evacuare vine în contextul în care tirurile reciproce între
   Israel și miliția șiită libaneză Hezbollah s-au intensificat. Ordinul
   militar afectează comunitățile care se află pe o rază de 2 kilometri de
   graniță.

   Pe de altă parte, Hezbollah a început să distrugă camerele de
   supraveghere de la mai multe avanposturi ale armatei israeliene de-a
   lungul graniței cu Libanul. Scopul Hezbollah pare a fi acela de a
   împiedica armata israeliană să monitorizeze mișcările de pe partea
   libaneză a frontierei.
   Bariere de fier instalate de armata israeliană blochează unul dintre
   drumurile nordice din apropierea kibbutzului Yiftah, în apropiere de
   granița cu Libanul, 10 octombrie 2023.
   Bariere de fier instalate de armata israeliană blochează unul dintre
   drumurile nordice din apropierea kibbutzului Yiftah, în apropiere de
   granița cu Libanul, 10 octombrie 2023.

   Ora 13.25 - Șeful ONU pentru operaţiuni umanitare, Martin Griffiths, se
   îndreaptă spre Orientul Mijlociu pentru a ajuta discuțiile privind
   ajutorul din Gaza.

   Martin Griffiths, a anunțat luni că merge în Orientul Mijlociu pentru a
   sprijini negocierile legate de trimiterea de ajutoare în Fâșia Gaza,
   transmite Reuters. Reprezentantul ONU urmează să meargă marți la Cairo
   și că ajunge în turneul său de câteva zile în mai multe capitale din
   regiune.

   Ora 12.25 - Ministerul Afacerilor Externe monitorizează situația a
   circa 300 de cetățeni români din Gaza.

   Purtătorul de cuvânt al MAE, Radu Filip, a precizat la Euronews Romania
   că aproape 200 dintre cetățenii români din Gaza au cerut sprijinul
   autorităților pentru a fi evacuați. Legat de posibila dispariție unui
   cetățean român, Radu Filip spune că autoritățile de la București sunt
   în contact permanent cu cele israeliene pentru a confirma informațiile.

   Armata israeliană anunțat că a confirmat identitatea a 199 de persoane
   răpite de Hamas și trimise în Fâșia Gaza.

   Anterior, fuseseră anunțați 155 de prizonieri israelieni și de alte
   cetățenii.

   Israelieni și străini se numără printre cei răpiți în asaltul Hamas din
   7 octombrie.

   Ora 12:05 - Cancelarul german Olaf Scholz va merge marți în Israel

   Vizita ar avea scopul de a arăta solidaritatea Germaniei după atacul
   mortal al militanților Hamas din 7 octombrie, transmite AFP, citând
   presa germană.

   Aceasta ar fi prima vizită a unui șef de stat străin în Israel de la
   atac, care a declanșat un război între Israel și Hamas. Olaf Scholz a
   promis sprijin deplin pentru Israel și a declarat săptămâna trecută că
   „singurul loc al Germaniei în acest moment este de partea Israelului”.

   Pe de altă parte, secretarul de stat american, Antony Blinken, s-a
   întors luni în Israel după un turneu diplomatic în șase state arabe. El
   încercă să găsească sprijin pentru contracararea Hamas și, în același
   timp, să găsească soluții de atenuare a crizei umanitare din Gaza.

   Oficialii americani citați de AFP spun că liderii cu care Antony
   Blinken s-a întâlnit în Orientul Mijlociu se opun Hamas, dar sunt
   foarte îngrijorați de situația palestinienilor.

   Ora 11.00 - O navă pusă la dispoziție de SUA va prelua sute de cetățeni
   americani din Israel

   Cetățenii SUA vor fi duși în Cipru, a anunțat ambasada americană de la
   Tel Aviv, potrivit AFP. Nava va pleca din portul Haifa către Limassol.
   Cetățenii americani și familiile lor așteaptă în Haifa să părăsească
   Israelul pe o navă care îi va duce în Cipru.
   Cetățenii americani și familiile lor așteaptă în Haifa să părăsească
   Israelul pe o navă care îi va duce în Cipru.

   Ora 10:25 - Armata israeliană anunță că șase oficiali Hamas de rang
   înalt au fost uciși în atacurile asupra Fâșiei Gaza de până acum,
   transmite DPA.

   Printre cei uciși se numără atât membri ai aripii politice, cât și ai
   aripii militare a Hamas, care conduce Gaza, a declarat luni un purtător
   de cuvânt al Forțelor de Apărare Israeliene (IDF).

   În plus, un comandant responsabil cu securitatea în sudul Fâșiei Gaza a
   fost ucis. Doi dintre cei trei au fost uciși în weekend.

   Ora 09:50 - Biroul premierului israelian Benjamin Netanyahu neagă că ar
   exista un armistițiu în sudul Gazei.

   Anterior, Reuters relatase că ar exista un acord negociat între Egipt,
   SUA și Israel ar permite deschiderea pentru scurt timp astăzi a unui
   punct de trecere către Egipt.

   Israelul evacuează comunitățile de-a lungul graniței cu Libanul, anunță
   armata israeliană, citată de AFP.

   Armata israeliană a anunțat luni că evacuează rezidenții care locuiesc
   de-a lungul frontierei sale nordice cu Libanul, la 10 zile de la
   începutul războiului său cu Hamas în Fâșia Gaza.

   Armata transmis că persoanele evacuate din zona de până la doi
   kilometri de granița libaneză vor fi cazate în pensiuni finanțate de
   stat.

   Ora 09:10 - SUA, Israelul și Egiptul au convenit asupra unei încetări a
   focului în sudul Gazei, care să înceapă la ora locală 9:00.

   Momentul ar coincide cu redeschiderea punctului de trecere a frontierei
   Rafah, relatează Reuters.

   Biroul de presă al Hamas a anunțat luni că nu are informații despre un
   armistițiu umanitar, prin care Israelul ar fi fost de acord cu
   încetarea focului și deschiderea punctului de trecere a frontierei cu
   Egiptul, scrie cotidianul israelian Haaretz.

   Forțele israeliene, susținute de nave de război americane în regiune
   s-au poziționat de-a lungul graniței Fâșiei Gaza. Aproape 360.000 de
   rezerviști au fost mobilizați pentru campania de dezmembrare a grupului
   militant Hamas.

   Deocamdată, oficialii israelieni nu au precizat detalii despre
   probabila incursiune terestră, însă organizațiile umanitare avertizează
   că aceasta ar putea adânci criză umanitară din Gaza.

   Ministerul Sănătății din Gaza a declarat că 2.670 de palestinieni au
   fost uciși și 9.600 răniți de la izbucnirea luptelor, mai mult decât în
   războiul din Gaza din 2014, care a durat peste șase săptămâni. Acest
   lucru face ca acesta să fie cel mai mortal dintre cele cinci războaie
   din Gaza, pentru ambele părți.

   Peste 1.400 de israelieni au murit, marea majoritate civili uciși în
   asaltul Hamas din 7 octombrie. Cel puțin alte 155 de persoane, inclusiv
   copii, au fost capturate de Hamas și duse în Gaza, potrivit Israelului.

   Aproximativ 500.000 de persoane, aproape un sfert din populația Fâșiei
   Gaza, s-au refugiat în școlile Națiunilor Unite și în alte clădiri din
   teritoriu considerate mai sigure.

   Departamentul de Stat al SUA a declarat că secretarul de stat Antony
   Blinken se va întoarce luni în Israel, după ce va finaliza un turneu în
   șase țări din Orientul Mijlociu. SUA încearcă să împiedice extinderea
   conflictului în regiune.
   Președintele SUA, Joe Biden, afirmă sprijinul total al SUA pentru
   Israel, dar avertizează că ocuparea militară a Fâșiei Gaza ar fi o
   „mare greșeală”.
   Președintele SUA, Joe Biden, afirmă sprijinul total al SUA pentru
   Israel, dar avertizează că ocuparea militară a Fâșiei Gaza ar fi o
   „mare greșeală”.

   Președintele Joe Biden ia în considerare, de asemenea, o călătorie în
   Israel, deși planurile nu au fost finalizate. Într-un interviu
   televizat difuzat duminică seara, Biden, care și-a proclamat în mod
   repetat sprijinul pentru Israel, a declarat totuși că el crede că ar fi
   o „mare greșeală” ca țara să reocupe Gaza.

   Luptele de-a lungul frontierei Israelului cu Libanul s-au intensificat
   duminică. Militanții Hezbollah au lansat rachete, iar Israelul a
   răspuns cu lovituri aeriene și bombardamente.

   Spitalele din Gaza mai au rezerve de combustibil pentru două zile
   pentru generatoare. Viața a mii de pacienți e în pericol.

   Oficiali ai Organizației Mondiale a Sănătății au declarat că spitalele
   au reușit să mute unii pacienți mobili din nord, dar majoritatea
   pacienților nu pot fi evacuați din motive medicale.

   Gaza se afla deja într-o criză umanitară din cauza lipsei tot mai mari
   de apă și provizii medicale cauzate de asediul israelian.

   O catastrofă umanitară fără precedent se desfășoară sub ochii noștri.

   „O catastrofă umanitară fără precedent se desfășoară sub ochii noștri”,
   a declarat Philippe Lazzarini, șeful agenției ONU pentru refugiații
   palestinieni.

   Statele Unite au încercat să intermedieze un acord pentru a redeschide
   punctul de trecere Rafah din Egipt, care să permită cetățenilor
   americani și străini să părăsească Gaza.

   Secretarul de stat american Antony Blinken a promis duminică că punctul
   de trecere Rafah dintre Gaza și Egipt „va fi deschis”, după întâlnirea
   cu președintele egiptean Abdel Fattah el-Sisi.

   „Rafah va fi deschis”, a spus el. „Punem la punct cu ONU, cu Egiptul,
   cu Israelul, cu alții, mecanismul prin care să introducem asistența și
   să o ducem la oamenii care au nevoie de ea.”

   Punctul de trecere, închis din cauza atacurilor aeriene la începutul
   războiului, nu a fost încă redeschis.
   Școlărițe palestiniene care se întorceau acasă de la cursuri trec pe
   lângă un rând de bărbați arabi percheziționați de soldații israelieni
   în Fâșia Gaza, în 1986, după ce un evreu a fost înjunghiat și grav
   rănit. Școlărițe palestiniene care se întorceau acasă de la cursuri
   trec pe lângă un rând de bărbați arabi percheziționați de soldații
   israelieni în Fâșia Gaza, în 1986, după ce un evreu a fost înjunghiat
   și grav rănit. ### Vezi și... ###

Ce este Fâșia Gaza. Scurt istoric al conflictelor din ultimul secol

     * 16x9 Image 16x9 Image

Adrian Ardelean
       S-a alăturat echipei Europa Liberă în ianuarie 2023. A intrat în
       presă în 2002 și s-a format că jurnalist la BBC World Service
       Romania. A lucrat mai apoi atât pentru posturi de radio și
       televiziune naționale ca Europa FM, Digi24, cât și pentru posturi
       de radio și televiziune regionale ca Transilvania LIVE, Radio
       Romania Cluj sau EBS Radio Cluj. Experiența lui include producerea
       și prezentarea de emisiuni live, jurnale de știri, dar și
       realizarea de analize, reportaje și documentare pe subiecte ce țin
       de actualitatea în economie, administrație și societate.
       Abonează-te
     * 16x9 Image 16x9 Image

George Costiță
       A intrat ca Senior Correspondent în echipa Europei Libere în
       ianuarie 2022, după zece ani în care a scris despre cele mai
       importante evenimente interne și externe ale zilei în două redacții
       de televiziune din București și a colaborat cu o platformă de
       investigații. Este absolvent al Facultății de Jurnalism din Iași și
       a câștigat experiență încă din anii studenției, colaborând cu
       revistele locale.
       Abonează-te

Vrei să primești știrile zilei pe e-mail?

Abonează-te la
„3 minute” de la Europa Liberă

Luni – vineri, scurt și cuprinzător

   Adresa de e-mail ____________________

   [ ] Sunt de acord ca Europa Liberă să îmi trimită știrile pe e-mail.

   ____________________
   Abonează-mă

Cele mai noi știri

     *

Rusia susţine că a doborât zeci de drone lansate de Ucraina în direcţia
Moscovei
     *

Grevă generală în instituţiile din Ministerul Muncii, de luni
     *

Azilele groazei | Ministrul Muncii: Proiectul de lege e deja în Parlament. Ce
se schimbă

Multimedia

   Azilele groazei | Ministrul Muncii: Proiectul de lege e deja în
   Parlament. Ce se schimbă
   Așteptați
   Embed Răspândește

Azilele groazei | Ministrul Muncii: Proiectul de lege e deja în Parlament. Ce
se schimbă

   Embed Răspândește
   Codul a fost copiat
   ____________________
     __________________________________________________________________

   width 640_________________ px Înălți360____________________ px

     * Trimite pe Facebook
     * Trimite pe Twitter
     *
     *
     __________________________________________________________________

   Codul URL a fost copiat
   https://romania.euro

   Nici o sursă media
   0:00 0:05:13 (BUTTON) 0:00
   (BUTTON)

Azilele groazei | Ministrul Muncii: Proiectul de lege e deja în Parlament. Ce
se schimbă

Cele mai populare articole

   1

„Valuri” de soldați ruși la Avdiivka, reduta rezistenței ucrainene

   2

Două milioane de euro la reangajare pentru judecătorii acuzați de corupție în
Dosarul Pădurilor/Hrebenciuc

   3

Tot ce trebuie să știi despre deblocarea Casa Verde 2023. Vicepreședinte AFM:
În 25 de zile va fi gata

Recommended

     * Romania interviu Simona Bucura-Oprescu, ministrul Muncii Romania
       interviu Simona Bucura-Oprescu, ministrul Muncii

Interviu video | Ministrul Muncii: Banii pentru majorarea pensiilor în 2024
vor veni de la buget

   ​
   Sus

     * Urmărește-ne
          +
          +
          +
          +
     * Informații despre site
          + Contactați-ne
          + Despre noi
          + Politica RFE/RL
          + Reguli forum

   Radio Free Europe/Radio Liberty © 2023 RFE/RL, Inc. Toate drepturile
   rezervate

   XS
   SM
   MD
   LG
