   Link: canonical
   Link: amphtml
   analytics

Linkuri accesibilitate

     * Sari la conținutul principal
     * Sari la navigarea principală
     * Sari la căutare

   Următorul
   Inchide Precedent Următorul
   Așteptați

  Print Options:

     * [ ] Images
     * [ ] Multimedia
     * [ ] Embedded Content
     * [ ] Comments
   Cancel Print
   Link has been copied to clipboard
   [ ] 
     * ȘTIRI
     * Politică
     * Societate
     * Externe
     * CAMPANII
     * #10Întrebări

      Urmărește-ne

   Toate site-urile REL/RL
   [ ] 
   Caută _____________________ [ Submit ]
   site logo site logo
   Newsletter 
   Caută _____________________ [ Submit ]
   site logo site logo
   Precedent Următorul
   [ ] Ultima oră  
   Știri

  Atacuri cu drone în Rusia și Ucraina. Ucrainenii sunt demoralizați din cauza
                       întârzierii sprijinului occidental

   18 decembrie, 2023
     * Adrian Ardelean

     ----------------------------------------------------------------------

   Echipajele de tancuri ucrainene în timpul unui exercițiu nu departe de
   linia frontului în direcția Bahmut, în regiunea Donețk, pe 15 decembrie
   2023.
   Echipajele de tancuri ucrainene în timpul unui exercițiu nu departe de
   linia frontului în direcția Bahmut, în regiunea Donețk, pe 15 decembrie
   2023.
   Distribuie
     *  
     *  
     *  
     *  
     * _____________________ [ text ]
     *  
     * Print

   Rusia și Ucraina se atacă reciproc cu drone. Relatări de pe front arată că
   moralul trupelor ucrainene este în scădere deoarece sfârșitul anului nu a
   adus rezultatele pe care le așteptau, iar sprijinul financiar așteptat de
   la SUA și UE întârzie.

   Rusia a lansat cinci drone asupra a patru regiuni ucrainene în dimineața
   zilei de 18 decembrie, dar atacul a fost respins de apărarea aeriană a
   armatei ucrainene, au raportat Forțele Aeriene ale Forțelor Armate ale
   Ucrainei, potrivit RFE/RL.

   „Toate cele cinci drone au fost doborâte de grupuri mobile de apărare
   aeriană în regiunile Nikolaev Dnipropetrovsk, Vinițiia, Kmelnițki”, au
   declarat oficialii militari ucraineni, fără a preciza dacă au existat
   victime sau pagube cauzate de căderea resturilor.

   La rândul lor, forțele ucrainene ar fi atacat o bază aeriană din
   interiorul Rusiei. Oficialii ruși au vorbit despre „atacuri masive cu
   drone”. S-au înregistrat schimburi de focuri în apropierea satului
   Terebreno, aproape de frontieră.

   Un canal rusesc Telegram critic la adresa Kremlinului și altul al
   publicației independente de știri Astra Press au postat videoclipuri cu
   drone care zboară deasupra a ceea ce au spus că este orașul Morozovsk,
   unde o bază aeriană găzduiește Regimentul 559 de aviație de bombardiere al
   Rusiei și unde se află bombardierele Su-24, Su-24M și Su-34 folosite
   împotriva obiectivelor ucrainene.

   De asemenea, mai multe sate din regiunea rusă Belgorod, nu departe de
   granița cu Ucraina, au fost atacate duminică, transmite DPA.

   Mass-media rusă a raportat un atac al unităților ucrainene regulate, în
   timp ce serviciile de informații militare ucrainene au declarat că a
   existat un atac neașteptat al „oponenților regimului de la Kremlin”.

   Belgorod este situat la aproape 50 de kilometri nord de orașul ucrainean
   Harkov. Duminică, armata ucraineană a declarat că o persoană a fost ucisă
   într-un nou val de atacuri rusești cu drone care vizează regiunea
   ucraineană Odesa de la Marea Neagră.

   O dronă doborâtă s-a prăbușit peste casă și a explodat, au declarat
   autoritățile militare din sudul Ucrainei.

   În total, potrivit oficialilor ucraineni, apărarea aeriană a doborât 20 de
   drone rusești și o rachetă.

   În Rusia, 35 de drone ucrainene au fost doborâte deasupra regiunilor
   sudice Volgograd, Rostov și Lipetsk, a declarat Ministerul Apărării de la
   Moscova.

   Forțele militare ucrainene trag asupra pozițiilor rusești de lângă linia
   frontului în regiunea Zaporojia, 7 noiembrie 2023 Forțele militare
   ucrainene trag asupra pozițiilor rusești de lângă linia frontului în
   regiunea Zaporojia, 7 noiembrie 2023
   ### Vezi și... ###

    Atacurile rusești se întețesc în Ucraina. Ajutorul SUA se lasă așteptat

   Pe fondul luptelor, o stare de spirit sumbră planează asupra soldaților
   Ucrainei, scrie AP. Pe măsură ce se apropie iarna, ei se tem că Rusia este
   mai bine echipată pentru luptă și sunt frustrați că sunt din nou în
   defensivă într-un război istovitor.

   Nemulțumirea în rândul soldaților ucraineni, în trecut extrem de rară și
   exprimată doar în privat, este acum mai frecventă și mai deschisă.

   De exemplu, în orașul sudic Herson, unde Ucraina organizează atacuri
   împotriva trupelor rusești bine înarmate de cealaltă parte a râului Nipru,
   soldații se întreabă de ce aceste operațiuni amfibii dificile nu au fost
   lansate cu luni în urmă, pe vreme mai caldă.

   Rusia controlează aproximativ o cincime din teritoriul Ucrainei. După 22
   de luni de război, războiul este într-un impas de-a lungul frontului, lung
   de 1.000 de kilometri.

   Încurajat de evoluțiile de pe câmpul de luptă, Vladimir Putin a declarat
   săptămâna trecută că rămâne pe deplin angajat în război și a criticat
   Ucraina pentru „sacrificarea” trupelor pentru a demonstra succesul
   sponsorilor occidentali.

   Vladimir Putin a susținut pe 14 decembrie o conferință de presă de sfârșit
   de an, în care Kremlinul spune că răspunde la întrebări de la rușii rând.
   Vladimir Putin a susținut pe 14 decembrie o conferință de presă de sfârșit
   de an, în care Kremlinul spune că răspunde la întrebări de la rușii rând.
   ### Vezi și... ###

    V. Putin: războiul din Ucraina va continua. 600.000 de soldați ruși sunt pe
    front

   În Statele Unite, care au cheltuit deja aproximativ 111 miliarde de dolari
   pentru apărarea Ucrainei, președintele Joe Biden pledează pentru un ajutor
   suplimentar de 60 de miliarde de dolari. Dar parlamentarii republicani se
   opun unui sprijin mai mare. În Europa, liderii UE nu au reușit să se pună
   de acord în privința unui sprijin de 50 de miliarde de euro pentru
   Ucraina.

   „Motivul pentru care ucrainenii sunt supărați este că nu s-au descurcat
   bine anul acesta. În plus, ei știu că jocul rușilor se îmbunătățește”, a
   spus Richard Barrons, fost general al armatei britanice.

   „Ei văd ce se întâmplă în Congres și văd ce s-a întâmplat în UE”, a spus
   fostul militar.

   Ucraina ar putea fi în defensivă în această iarnă, dar liderii săi
   militari spun că nu au intenția de a renunța la luptă.

   „Dacă nu vom avea niciun glonț, îi vom ucide cu lopeți”, a declarat
   Serhii, comandant al Brigăzii 59 care este activă în orașul estic Avdiivka
   și care a vorbit cu condiția ca doar prenumele său să fie folosit. „Cu
   siguranță, toată lumea este obosită de război, fizic și mental. Dar
   imaginați-vă dacă ne oprim – ce se întâmplă în continuare?”

   Ungaria a blocat sprijinul financiar UE destinat Ucrainei. Ungaria a
   blocat sprijinul financiar UE destinat Ucrainei.
   ### Vezi și... ###

    Ungaria blochează finanțarea UE de 50 de miliarde euro pentru Ucraina

   Oboseala și frustrarea de pe câmpul de luptă se oglindesc în capitala
   Ucrainei, Kiev, unde dezacordurile dintre lideri au ieșit recent la
   iveală.

   Președintele Volodimir Zelenski a contestat public luna trecută evaluarea
   șefului militar al Ucrainei, Valeri Zalujnîi, potrivit căreia războiul a
   ajuns într-un impas. Iar primarul Kievului, Vitali Kliciko, l-a criticat
   în mod repetat pe Zelenski, spunând că are prea multă putere.

   În regiunea Zaporojie din sudul Ucrainei, unde impulsul a încetinit de la
   contraofensiva din vară, dronele au devenit un instrument crucial de
   război. Dar luptătorii de acolo se plâng că armata a fost prea lentă în
   instruirea operatorilor de drone.

   Însă Ministrul Apărării, Rustem Umerov, insistă că Ucraina are suficienți
   soldați și armament pentru a alimenta următoarea fază a luptei.

   „Suntem capabili să ne protejăm poporul și o vom face”, a declarat el
   pentru Associated Press.

   „Avem un plan și ne ținem de el”, a mai spus el.

   În condițiile în care Rusia speră să preia inițiativa în această iarnă,
   Ucraina se concentrează în principal pe menținerea poziției sale, scrie
   AP, care a intervievat comandanți militari ucraineni de pe front.

   Analiștii spun că Ucraina ar putea fi chiar forțată să cedeze porțiuni de
   teritoriu recuperate anterior în această iarnă, deși Rusia va plăti
   probabil un preț greu.

   „Dacă Rusia continuă să atace, rezultatul cel mai probabil este că vor
   obține unele câștiguri teritoriale foarte marginale, dar vor suferi
   pierderi enorme în acest sens”, a declarat Ben Barry, specialist la
   Institutul Internațional pentru Studii Strategice din Londra.

   Această fotografie distribuită de agenția de stat rusă Sputnik îl arată pe
   președintele Rusiei Vladimir Putin participând la cel de-al IX-lea Forum
   Cultural Internațional din Sankt Petersburg, pe 17 noiembrie 2023. (Foto
   de Mikhail METZEL / POOL / AFP) Această fotografie distribuită de agenția
   de stat rusă Sputnik îl arată pe președintele Rusiei Vladimir Putin
   participând la cel de-al IX-lea Forum Cultural Internațional din Sankt
   Petersburg, pe 17 noiembrie 2023. (Foto de Mikhail METZEL / POOL / AFP)
   ### Vezi și... ###

    Soarta Ucrainei e în mâinile Occidentului. Ce ar înseamna o victorie a lui
    Putin

     * 16x9 Image 16x9 Image

    Adrian Ardelean

       S-a alăturat echipei Europa Liberă în ianuarie 2023. A intrat în presă
       în 2002 și s-a format că jurnalist la BBC World Service Romania. A
       lucrat mai apoi atât pentru posturi de radio și televiziune naționale
       ca Europa FM, Digi24, cât și pentru posturi de radio și televiziune
       regionale ca Transilvania LIVE, Radio Romania Cluj sau EBS Radio Cluj.
       Experiența lui include producerea și prezentarea de emisiuni live,
       jurnale de știri, dar și realizarea de analize, reportaje și
       documentare pe subiecte ce țin de actualitatea în economie,
       administrație și societate.

       Abonează-te

Vrei să primești știrile zilei pe e-mail?

   Romania_Newsletter_Subscription_Region

Cele mai noi știri

     * Transportatorii polonezi au deblocat un punct de trecere a frontierei cu
    Ucraina

     * Isteria petardelor și a artificiilor. Poliția a confiscat zeci de tone

     * Rusia lui Putin continuă atacul cu bombe și drone în Ucraina: un mort și
    12 răniți

Multimedia

   Video | Noua armată de spiriduși români ai lui Moș Crăciun. Cine sunt noii
   jucătorii de pe piața jucăriilor din România
   Așteptați
   Embed Răspândește 

      Video | Noua armată de spiriduși români ai lui Moș Crăciun. Cine sunt noii
      jucătorii de pe piața jucăriilor din România

   Embed Răspândește 
   Codul a fost copiat
   _____________________

     ----------------------------------------------------------------------

   width _____________________ px Înălțime _____________________ px
     * Trimite pe Facebook  
     * Trimite pe Twitter  
     * * --------------------------------------------------------------------

   Codul URL a fost copiat
   _____________________

   Nici o sursă media

   0:00 0:09:59  0:00

    Video | Noua armată de spiriduși români ai lui Moș Crăciun. Cine sunt noii
    jucătorii de pe piața jucăriilor din România

Cele mai populare articole

   1

    Ucraina inovează pentru a supraviețui, în timp ce Moscova avansează lângă
    Bahmut și Avdiivka

   2

    84.000 de euro pentru 106 like-uri pe Facebook. Ce spun primarul din
    Slobozia și șeful CJ Ialomița

   3

    Amintiri și bancuri din comunism numai bune pentru vindecat nostalgia

Recommended

     * Scutieri si revoluționari în Piata Romană în data de 22 decembrie
       1989, în ziua în care soții Nicolae și Elena Ceaușescu au fugit cu
       elicopterul din Capitală. Foto: Lucian Tudose/Arhiva Agerpres Scutieri
       si revoluționari în Piata Romană în data de 22 decembrie 1989, în ziua
       în care soții Nicolae și Elena Ceaușescu au fugit cu elicopterul din
       Capitală. Foto: Lucian Tudose/Arhiva Agerpres

    Revoluția Română din 1989 | Cronologia elementară sau de ce uitarea e
    riscantă

   ​
   Sus
     * Urmărește-ne
          * *  *  *  * Informații despre site 
          * Contactați-ne
          * Despre noi
          * Politica RFE/RL
          * Reguli forum

   Radio Free Europe/Radio Liberty © 2023 RFE/RL, Inc. Toate drepturile
   rezervate

   XS
   SM
   MD
   LG
