   Link: modulepreload
   Link: canonical
   Link: amphtml
   Historia
   Home ActualitateRevistăSpecialArhivăTimp
   liberTravelDigitalAbonamenteContact
   search
   menu
   ⬆
     * Home
     * Actualitate
   image

                 Mult război, puţină pace în Orientul Mijlociu

   📁 Conflictele din Orientul Mijlociu
   Autor: Carol Sabin Florea
   🗓️ 19 noiembrie 2023

   În primele ore ale dimineții zilei de 7 octombrie 2023, Hamas și alte
   grupări armate palestiniene din Gaza au lansat un atac masiv împotriva
   Israelului, cu mii de proiectile reactive nedirijate către așezările
   israeliene din partea de sud și centrală a țării. Militanți palestinieni
   au pătruns pe teritoriul Israelului pe uscat, aer și apă, unde au început
   să atace obiective militare și populația civilă din așezările israeliene
   sau care participau la un festival de muzică. În urma atacurilor
   palestiniene s-au înregistrat peste 1.400 de morți și 3.300 de răniți, cei
   mai mulți în timpul fazei inițiale și majoritatea civili.

   Conform ultimelor estimări, au fost uciși peste 1.500 de luptători Hamas,
   iar peste 200 de cetățeni israelieni și străini au fost luați ostatici în
   Gaza. De partea cealaltă, în urma bombardamentelor „fără precedent” ale
   artileriei și aviației israeliene asupra Fâșiei Gaza s-au înregistrat
   peste 8.000 de morți și 15.000 de răniți. 

   Un purtător de cuvânt al armatei israeliene a descris ziua de 7 octombrie
   2023 ca fiind „de departe cea mai neagră zi din istoria Israelului”.
   Așadar, 7 octombrie 2023 marchează începutul unui nou conflict între
   israelieni și arabi, cel mai recent din scurta și sângeroasa istorie de 75
   de ani ai statului evreu. 

Războiul de Independență din 1948

   Pe 29 noiembrie 1947, Adunarea Generală a ONU a votat (cu 33 de voturi
   „pentru”, 13 „împotrivă”, 10 „abțineri” și un absent) împărțirea
   teritoriului Palestinei de la vest de râul Iordan pentru constituirea unui
   stat evreu și a unuia arab, iar Ierusalimul să rămână o zonă administrată
   internațional. Statele arabe au respins însă rezoluția ONU și au anunțat
   că vor lupta pentru a împiedica implementarea acesteia în regiune. 

   A doua zi, în urma atacării cu focuri de armă a unui autobuz care
   transporta cetățeni evrei, a fost declanșat Războiul de Independență al
   Israelului între o populație evreiască de 650.000 de persoane împotriva a
   1.100.000 de palestinieni, sprijiniți de șapte armate arabe. 

   Două jeep-uri israeliene avansează la nord de Galileea în timpul
   războiului de independență
   Două jeep-uri israeliene avansează la nord de Galileea în timpul
   războiului de independență

   Pe 14 mai 1948, primul premier israelian, David Ben-Gurion, a declarat
   independența Israelului. A doua zi, noul stat evreu a fost invadat de
   cinci națiuni vecine (Egipt, Siria, Liban, Irak și Iordania). Războiul a
   fost dus simultan pe mai multe fronturi: în nord, împotriva sirienilor,
   libanezilor și Armatei de Eliberare Arabe; în partea centrală, contra
   irakienilor, Legiunii Arabe și elemente din Armata de Eliberare Arabă, iar
   în sud împotriva egiptenilor și a altor unități arabe neregulate. 

   Din fericire pentru Israel, coordonarea dintre diferite forțe arabe de pe
   diferite fronturi a fost deficitară. Pe parcursul ostilităților, încheiate
   în final cu victoria Israelului, au existat o serie de armistiții locale
   și încetări temporare ale focului în perioada iunie-iulie 1948. 

   După încetarea luptelor, armistițiul cu Egiptul a fost semnat pe insula
   Rhodos, pe 24 februarie 1949, urmat de alte acorduri cu Siria, Liban și
   Iordania, semnate în cursul anului 1949. 

   Statul Israel a fost constituit în cadrul granițelor care reprezentau, de
   fapt, linia frontului de la finalul luptelor acestui război și stabilite
   prin armistiții. Aceste acorduri s-au dorit a fi continuate de semnarea
   unui acord de pace într-un interval de șase luni, dar după ani de speranțe
   și intenții, acest lucru nu a fost materializat. Toate propunerile
   israeliene au fost însă respinse de statele arabe. Motivul principal a
   rămas dintotdeauna refuzul statelor arabe de a recunoaște dreptul statului
   evreu de a exista în Orientul Mijlociu. 

   În timpul primului război cu statele arabe, Israelul a pierdut un procent
   din populație - 6.000 de morți, din care 4.000 de militari.   

„Blitzkrieg” în Sinai – Războiul din 1956

   Campania din Sinai a fost, fără îndoială, o operațiune clasică. Faza
   inițială a reprezentat un exemplu strălucit de aplicare a unei strategii
   de abordare indirecte. Liddel Hart – cel care a teoretizat această
   strategie – a caracterizat manevrele inițiale din Sinai ca fiind printre
   cele mai reușite aplicări ale acesteia în istoria conflictelor,
   considerând planul israelian ca fiind o „capodoperă de artă”. 

   Totodată a fost prima oportunitate acordată Forțelor de Apărare israeliene
   – IDF de a dovedi că armata improvizată și neexperimentată ce s-a
   dezvoltat de la Războiul de Independență din 1948 s-a transformat într-o
   forță militară eficientă. Sistemul de mobilizare a forțelor de rezervă,
   vital pentru supraviețuirea Israelului și în zilele noastre, a permis
   concentrarea rapidă a rezerviștilor israelieni pentru a participa cu
   succes la operații împotriva Egiptului și Siriei, concomitent cu păstrarea
   secretului operațional. 

   Israelul a reușit să cucerească și să mențină superioritatea aeriană,
   înainte ca egiptenii să realizeze că și aviația franceză și cea britanică
   urmau să fie implicate în conflict. Egiptenii, care au suferit o serie de
   eșecuri în fața israelienilor, puteau să mențină poziția că nu au fost
   învinși de israelieni, deoarece au fost obligați să se retragă datorită
   presiunii/amenințării exercitate de forțele anglo-franceze. Într-adevăr,
   rezistența lui Nasser în fața superiorității forțelor adverse i-a adus o
   popularitate considerabilă și prestigiu politic, pe care le-a folosit
   pentru a proclama victoria în urma conflictului. 

   Campania a marcat, de asemenea, înființarea și dislocarea Forței ONU
   pentru Situații de Urgență (UN Emergency Force) în Sinai, în scopul
   executării unor misiuni de menținere a păcii. Timp de zece ani – până la
   războiul din 1967 – această forță internațională și-a executat cu brio
   misiunile.    

Triumful din 1967 – Războiul de șase zile 

   În urma războiului din 1967, situația strategică a Israelului s-a
   modificat radical – pentru prima dată în istoria sa, Israelul se bucura de
   o apărare în adâncime a teritoriului național. În sud, deșertul Sinai se
   constituia într-o zonă tampon întinsă, iar controlul asupra teritoriului
   de pe malul de vest până la râul Iordan îndepărta amenințările asupra
   zonelor de coastă și Ierusalimului. În nord, pozițiile deținute de Israel
   constituiau o amenințare directă asupra capitalei siriene Damasc și
   asigurau o protecție suplimentară pentru așezările din nordul Galileei. 

   Tancuri militare iordaniene la granița Israelului, înainte de începerea
   Războiului de șase zile
   Tancuri militare iordaniene la granița Israelului, înainte de începerea
   Războiului de șase zile

   Cărțile se aflau în mâinile Israelului, sub forma teritoriilor ocupate
   care fuseseră utilizate ca baze de plecare la ofensivă pentru forțele
   arabe și se credea că, dacă erau jucate corect, puteau conduce la
   negocieri de pace. Lecțiile învățate în urma conflictului au arătat că
   perioada lungă de câteva săptămâni au permis IDF să mobilizeze și să
   antreneze eficient rezerviștii pentru atacurile inițiale. Pe de altă
   parte, în urma victoriei uimitoare și neașteptate obținute a existat în
   cadrul comandamentelor israeliene o tendință de a ascunde sub preș și de a
   nu trata o serie de erori și neajunsuri, care se vor dovedi tragice în
   Războiul de Yom Kippur. 

   În plus, comandamentele israeliene au ajuns să-și asume multe dintre
   meritele victoriei, care, de fapt, au rezultat mai mult ca urmare a
   neglijenței manifestate de forțele arabe, a lipsei de coordonare și a
   slabei cooperări interarme, precum și a conducerii deficitare a trupelor
   la nivelurile superioare decât a eficienței israeliene.     

   Momentul decisiv al războiului l-a constituit lovitura preventivă a
   aviației israeliene în primele ore ale zilei de 5 iunie 1967 asupra
   aeroporturilor egiptene, siriene și iordaniene, care a distrus la sol 393
   de avioane din totalul de 416 pierdute de forțele arabe. Israelienii au
   pierdut 26 de aparate și au cucerit supremația aeriană, netezind calea
   trupelor terestre spre victorie.  

   Din punct de vedere politic, un factor important în declanșarea războiului
   l-a constituit implicarea directă a URSS, a cărei conducere a intervenit
   și a blocat după război orice inițiativă din partea țărilor arabe de
   începere a unor negocieri de pace cu Israelul. 

   Pe 19 iunie, Cabinetul israelian a votat în unanimitate ca, în schimbul
   unor acorduri separate de pace, să se retrocedeze Egiptului întreaga
   Peninsulă Sinai, plus aranjamente speciale în ceea ce privește Sharm El
   Sheikh și Siriei, Înălțimile Golan. Acțiunile diplomatice erau în derulare
   inclusiv cu Regele Hussein al Iordaniei referitoare la Cisiordania (Malul
   de Vest). 

   Toate inițiativele israeliene au fost blocate de fosta Uniune Sovietică:
   președintele Nicolai Podgornîi, însoțit de numeroși consilieri militari, a
   sosit în Orientul Mijlociu și a demarat acțiunile pentru refacerea dotării
   și a capacității de luptă a armatelor egiptene și siriene. 

   Demersul sovietic a influențat reacția arabă la inițiativele de pace
   israeliene. Conferința arabă din capitala Sudanului – Kharthoum, din 1
   septembrie 1967, a adoptat „Rezoluția celor trei «Nu»”: NU vor exista
   negocieri cu Israelul, NU se va recunoaște Israelul și NU va fi pace cu
   Israelul. Astfel, implicarea sovietică și intransigența arabă au pregătit
   terenul pentru un nou război în regiune.     

   Un episod contradictoriu l-a reprezentat lovirea (neintenționată, spun
   israelienii) de către aviația și marina israeliană, cu bombe și torpile, a
   navei de cercetare electronică Liberty în largul coastelor egiptene pe 8
   iunie, incident soldat cu 34 de morți și 164 de răniți marinari,
   criptanaliști și tehnicieni de comunicații americani.  

   Fragmentul face parte din articolul cu același nume, publicat în numărul
   262 al revistei „Historia” (revista:262), disponibil la toate punctele de
   distribuție a presei, în perioada 15 noiembrie - 14 decembrie, și în
   format digital pe platforma paydemic.

   Cumpără acum
   Cumpără acum

   FOTO: Getty Images

   Urmărește-ne pe:
   banner paydemic digital HS 45 png
   Foto: Facebook / Muzeul Naţional al Carpaţilor Răsăriteni
   📁 Preistorie
   Un sanctuar din epoca bronzului în Bazinul Ciucului?
   Biserica de lemn „Sf  Gheorghe” – Dragoslavele (© Institutul Național al
   Patrimoniului)
   📁 Patrimoniu
   Bisericile de lemn monument istoric din județul Argeș, cercetate și
   documentate într-un proiect pilot
   Screen Shot 2021 06 07 at 5 39 44 PM webp
   📁 Istorie recentă
   Operațiunea militară eroică în care 600 de avioane americane s-au prăbușit
   în Himalaya
   Parasutisti (@Getty Images) jpg
   📁 Comunismul in România
   O tragedie românească a Războiului Rece. Între multe altele
   Foto: Facebook / Muzeul Naţional al Carpaţilor Răsăriteni
   📁 Preistorie
   Un sanctuar din epoca bronzului în Bazinul Ciucului?
   Parasutisti (@Getty Images) jpg
   📁 Comunismul in România
   O tragedie românească a Războiului Rece. Între multe altele
   Biserica de lemn „Sf  Gheorghe” – Dragoslavele (© Institutul Național al
   Patrimoniului)
   📁 Patrimoniu
   Bisericile de lemn monument istoric din județul Argeș, cercetate și
   documentate într-un proiect pilot
   Screen Shot 2021 06 07 at 5 39 44 PM webp
   📁 Istorie recentă
   Operațiunea militară eroică în care 600 de avioane americane s-au prăbușit
   în Himalaya
   Mărgele din rocă vulcanică și scoică, descoperite într-un mormânt de la
   începutul epocii bronzului (foto: Facebook / Vasile Diaconu –
   archaeologist)
   📁 Preistorie
   Mărgele din rocă vulcanică și scoică, descoperite într-un mormânt de la
   începutul epocii bronzului
   deschidere site HS 45 jpg
   📁 Istoria Presei
   Evadarea din Antarctica a lui Emil Racoviță, în Historia Special de iarnă
   Istoric rus: "România a plătit cu Tezaurul pentru faptul că în 1918 a
   ocupat Basarabia rusească" jpeg
   📁 Curiozităţile şi culisele istoriei
   Istoric rus: "România a plătit cu Tezaurul pentru faptul că în 1918 a
   ocupat Basarabia rusească"
   De ce a renunțat Rusia la Crimeea în 1954? png
   📁 Istorie recentă
   De ce a renunțat Rusia la Crimeea în 1954?
   descoperiri alba jpg
   📁 Muzeele României
   Obiecte unicat, vechi de aproape 2000 de ani, descoperite la Alba Iulia

Okmagazine.ro

   Prințesa Charlotte de Crăciun 2023 GettyImages 1874510776 jpg
   Prințesa Charlotte a furat din nou inimile de Crăciun. Fiica lui Kate,
   veselă și sigură pe ea
   Kate, William, Charles și Camilla la recepția diplomatică, Profimedia jpg
   Adevăratul motiv pentru care familia regală britanică își face cadouri
   simbolice, nu daruri de lux
   Mesajul de Craciun al Majestatii Sale Margareta, la Castelul Savarsin  
   captura de ecran (1) png
   Cum arată Crăciunul la Săvârșin? Majestatea Sa Margareta a transmis
   mesajul de Sărbători

Click.ro

   image
   Bărbat de 24 de ani, confesiuni aberante! Face sex cu 2 femei în același
   timp, una fiind propria lui mătușă: „Are 46 de ani, dar încă se ține bine”
   image
   Cine este patronul de la Ferma Dacilor. Tată a cinci copii și fost
   interlop, construise complexul pentru o viață sănătoasă
   image
   George Burcea dă de pământ cu Andreea Bălan și vorbește despre procesul de
   custodie: „Ce mamă își dorește așa o soartă pentru fiicele ei?”
   Historia
   Urmărește-ne pe:
   > > >
   Termeni și condiții Politică de confidențialitate Despre cookies Contact
   Modifică preferințe pentru confidențialitate
   © Toate drepturile rezervate Adevarul Holding 2023
     * Din rețeaua Adevărul Holding:
     * Adevarul.ro
     * Click.ro
     * ClickPoftaBuna.ro
     * ClickSanatate.ro
     * ClickPentruFemei.ro
     * DilemaVeche.ro
     * OkMagazine.ro
     * Historia.ro
   Reperio
