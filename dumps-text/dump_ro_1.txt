   #RFE/RL - Top Stories [RSS]

   IFRAME: https://www.googletagmanager.com/ns.html?id=GTM-WXZBPZ

   analytics

Linkuri accesibilitate

     * Sari la conținutul principal
     * Sari la navigarea principală
     * Sari la căutare

   (BUTTON) Următorul
   (BUTTON) Inchide (BUTTON) Precedent (BUTTON) Următorul
   Așteptați

Print Options:

     * [X] Images
     * [X] Multimedia

     * [X] Embedded Content
     * [ ] Comments

   (BUTTON) Cancel (BUTTON) Print
   Link has been copied to clipboard
   [ ]

     * ȘTIRI
     * Politică
     * Societate
     * Externe
     * CAMPANII
     * #10Întrebări

Urmărește-ne

   Toate site-urile REL/RL
   [ ]
   Caută ____________________ (BUTTON)
   site logo site logo
   Newsletter
   Caută ____________________ (BUTTON)
   site logo site logo
   Precedent Următorul
   [ ] Ultima oră

   Război în Israel

300.000 de soldați israelieni, mobilizați. Beniamin Netanyahu: Nicio piatră
nu va rămâne neîntoarsă! Vom schimba Orientul Mijlociu

   09 octombrie, 2023
     * George Costiță
     * Dora Vulcan
     __________________________________________________________________

   Distribuie
     *
     *
     *
     *
     * ____________________ (text)
     *
     *


   300.000 de soldați israelieni, mobilizați. Beniamin Netanyahu: Nicio
   piatră nu va rămâne neîntoarsă! Vom schimba Orientul Mijlociu

   Distribuie
     *
     *
     *
     *
     * ____________________ (text)
     *
     *

   (BUTTON) Print

   Israelul este în stare de război, după un atac surpriză al grupării
   Hamas. Iranul neagă orice implicare în atacuri. Peste o mie de oameni
   au fost uciși în cele două zile de violențe. Armata israeliană a
   mobilizat un număr record de soldați și va începe în curând o ofensivă
   terestră în Gaza.

Războiul din Israel - informații pe scurt

• Peste 1.200 de oameni - 700 în Israel și 560 în Fâșia Gaza - au fost uciși
în luptele care au început sâmbătă dimineață printr-un atac surpriză al
grupării palestiniene Hamas împotriva Israelului. Sunt mii de răniți de
ambele părți.
• Aproximativ o mie de luptători Hamas au luat parte la incursiunea fără
precedent, care a vizat inclusiv un atac la un festival de muzică, unde
militanții au ucis cel puțin 260 de oameni.
• Armata israeliană a eliminat majoritatea luptătorilor Hamas, a început un
asediu total asupra Fâșiei Gaza, iar în paralel a mobilizat aproximativ
300.000 de soldați rezerviști pentru o ofensivă terestră.
• Reprezentanții Hamas și Hezbollah - o altă grupare militantă și facțiune
politică din Liban care este susţinută de Iran - spun pentru WSJ că oficiali
de securitate iranieni au ajutat la planificarea asaltului și au dat undă
verde la o întâlnire din 2 octombrie de la Beirut.
• Statele Unite au anunțat „sprijin suplimentar” pentru Israel și au anunțat
că vor trimite un grup de portavioane în apropiere de coasta israeliană a
Mării Mediterane.

IDF continuă atacurile aeriene în Gaza

   Într-o discuție cu primarii localităților de la granița de sud a
   Israelului, premierul israelian Beniamin Netanyahu a spus că răspunsul
   țării va „schimba Orientul Mijlociu”.
   „Suntem în mijlocul unei campanii. Știu că ați trecut printr-o
   încercare dificilă și teribilă. Ceea ce va experimenta Hamas va fi
   dificil și teribil; suntem deja în campanie și abia începem. Conducerea
   dvs. a fost foarte puternică în aceste zile dificile. Statul nu va lăsa
   piatra neîntoarsă pentru a vă ajuta pe toți. Vă cer să rămâneți pe
   pozițiii pentru că vom schimba Orientul Mijlociu. Vă îmbrățișez pe voi
   și pe locuitori.Suntem cu toții alături de voi și-i vom învinge cu
   forță”, a spus Netanyahu.

   Forțele de Apărare Israeliene (IDF) au declarat luni că efectuează
   lovituri care vizează numeroase ținte Hamas din Fâșia Gaza.

   Dar atacurile aeriene israeliene au lovit luni tabăra Jabalia, ucigând
   peste 50 de persoane, relatează Al Jazeera. Informațiile nu au putut fi
   confirmate în mod independent.

   În plus, Ministerul Sănătății din Gaza a anunțat că 560 de persoane au
   fost ucise și 2.900 rănite în urma loviturilor israeliene cu rachete
   asupra Fâșiei Gaza începând de sâmbătă.

   Pe de altă parte, în nordul Israelului au fost declanșate alerte de
   raid aerian, iar apărarea aeriană a anunțat că a interceptat mai multe
   rachete trase din Liban de către gruparea islamistă Hezbollah,
   relatează BBC.

   Gruparea militantă islamistă a tras și duminică cu rachete și obuze de
   artilerie în Israel „în semn de solidaritate” cu Hamas. Israelul a
   răspuns cu focuri de artilerie.

   Efraim Halevy, fost director al agenției de informații israeliene
   Mossad, a declarat pentru Radio Farda, redacție a Radio Europa Liberă
   în Orientul Mijlociu, că este evident că Israelul a fost surprins de
   atacul Hamas, dar că pentru moment importantă este câștigarea
   contraofensivei israeliene.

   Întrebat cum comentează criticile aduse forțelor de securitate, care au
   fost luate prin suprindere de o operațiune care necesită luni de
   planificare și pregătire, Efraim Halevy a spus că este evident și că
   „rezultatele vorbesc de la sine, din păcate. Și, din păcate, evident,
   am fost surprinși”, dar că nu este acum momentul unei evaluări, care va
   fi făcută „atunci când războiul se va termina:”

   „Probabil că vom avea o comisie, care va intra în detalii despre ceea
   ce s-a întâmplat în zilele dinaintea războiului și, probabil, va ajunge
   la concluzii. Momentan, nu ne concentrăm asupra examinării a ceea ce
   s-a întâmplat și de ce s-a întâmplat. Acum ne concentrăm asupra
   bătăliei în sine și apoi schimbăm cursul bătăliei.”

   El a spus că, în prezent, miza o reprezintă salvarea cetățenilor răpiți
   de Hamas.

   Întrebat cu privire la rolul pe care l-ar fi avut guvernul Republicii
   Islamice din Iran în atacurile Hamas, fostul oficial israelian a spus
   că Israelul a fost întotdeauna preocupat de ceea ce s-a întâmplat cu
   Hezbollahul de Sud, care este un element controlat de Iran din Liban,
   și dacă acesta ar putea lansa un atac. El a spus că „dacă aș fi
   iranian, m-aș gândi nu de două ori, ci de 10 ori înainte de a încerca
   să profit de ceea ce s-a întâmplat în sud pentru a slăbi Israelul în
   general (...).”
   Hezbollah („Partidul lui Dumnezeu”) a apărut în timpul Războiul din
   Liban din 1982 ca organizație paramilitară șiită libaneză cu circa
   15,000 de combatanți, sprijinită și dependentă de Iran și organizată,
   înarmată și antrenată de ofițeri ai Gărzilor Revoluționare Iraniene.

   Hezbollah, forță importantă în politica libaneză, care deține școli,
   spitale și oferă servicii sociale, este considerată mișcare de
   rezistență legitimă de o parte a lumii arabe și musulmane și o
   organizație teroristă de Statele Unite ale Americii, Israel, Canada și
   Olanda.

   Marea Britanie a introdus aripa militară a organizației pe lista
   organizațiilor teroriste, iar Australia consideră că o parte a
   structurii sale militare, „Organizația de Securitate Externă”, este o
   organizație teroristă.

   Din 2011, gruparea s-a implicat în războiul civil din Siria de partea
   regimului președintelui sirian Bashar al-Assad.

   În decembrie 2015 președintele Statelor Unite, Barack Obama, a semnat o
   lege care împiedică finanțarea internațională a Hezbollah și definește
   gruparea ca organizație teroristă care se ocupă și cu traficul de
   stupefiante și cu spălarea de bani.
   [01000000-0aff-0242-68c6-08dbc8b75e18_w250_r1_s.png]
   Infographic:

Hartă | Unde au avut loc ciocniri între Hamas și armata israeliană

Un cetățean român a murit în Israel

   Un bărbat cu dublă cetățenie, română și israeliană, a murit în războiul
   dintre Israel și Hamas, a informat luni Ministerul de Externe.

   Bărbatul era soldat în armata israeliană.
   Sute de români s-au întors deja în România, iar alte câteva sute încă
   se mai află în Israel, spun autoritățile de la București. Sute de
   români s-au întors deja în România, iar alte câteva sute încă se mai
   află în Israel, spun autoritățile de la București.
   ### Vezi și... ###

Un român cu dublă cetățenie a murit în Israel. Circa 800 de români sunt
blocați în Israel, alți 350 în Fâșia Gaza

Asediu complet al Fâșiei Gaza

   Sirenele de raid aerian sună în Ierusalim și în tot Israelul, în timp
   ce militanții Hamas trag rachete din Fâșia Gaza, spun Forțele de
   Apărare Israeliene (IDF).

   Cel puțin trei explozii au fost auzite în Ierusalim, potrivit BBC. Nu a
   fost clar dacă sunt rachete care și-au atins ținta sau au fost
   interceptate.

   Una dintre rachetele lansate de Hamas din Gaza, luni la prânz, a căzut
   în apropierea Aeroportului Internaţional Ben Gurion din Tel Aviv, fără
   a face victime, au anunțat ulterior autoritățile locale.

   Aceste informații vin în paralel cu cele din sudul țării, unde Israelul
   spune că a recâștigat controlul asupra comunităților din apropierea
   barierei, dar ciocniri izolate încă mai aveau loc.

   De asemenea, în urma anunțului că 300.000 de bărbați și femei sunt
   chemați să lupte, ministrul israelian al Apărării a declarat că a
   ordonat „un asediu complet” asupra Fâșiei Gaza.

   „Fără electricitate, fără alimente, fără combustibil. Ne luptăm cu
   nişte animale umane şi acţionăm în consecinţă”, a spus el potrivit
   Times of Israel.
   Urmările unei lovituri aeriene a Israelului asupra moscheii Sousi din
   orașul Gaza, 9 octombrie 2023.
   Urmările unei lovituri aeriene a Israelului asupra moscheii Sousi din
   orașul Gaza, 9 octombrie 2023.

   Israelul controlează spațiul aerian deasupra Fâșiei Gaza și a țărmului
   acesteia și restricționează accesul persoanelor și al bunurilor. În mod
   similar, Egiptul controlează cine intră și cine iese prin granița sa cu
   Gaza.

   De asemenea, aprovizionarea cu apă din Israel către Gaza a fost
   întreruptă, potrivit ministrului israelian al Energiei, Israel Katz.

   Aproximativ 2,3 milioane de oameni locuiesc în Gaza.

Israelul mobilizează 300.000 de rezerviști și se pregătește de ofensivă

   Israelul a înrolat 300.000 de rezerviști, cel mai mare număr din
   istoria țării, ca răspuns la atacul Hamas și „trece la ofensivă”, a
   declarat luni purtătorul de cuvânt al șefului armatei, scrie Reuters.

   „Niciodată nu am înrolat atât de mulți rezerviști la o asemenea scară.
   Trecem la ofensivă”, a declarat purtătorul de cuvânt militar șef,
   contraamiralul Daniel Hagari.

   Informațiile oficiale anterioare făceau referire la 100.000 de oameni
   chemați la arme.

   De sâmbătă, avioanele israeliene au bombardat ținte din Gaza, în timp
   ce forțele sale terestre au luptat pentru a prelua controlul asupra
   satelor și orașelor de frontieră invadate militanții palestinieni.

   Hagari a declarat că a fost restabilit controlul asupra acestor
   comunități, dar că au continuat ciocnirile izolate, deoarece unii
   bărbați înarmați au rămas activi.
   După ce rachetele lansate de Hamas au lovit mai multe orașe din sudul
   Israelului, forțele armate israeliene au lansat mai multe atacuri în
   Fâșia Gaza. După ce rachetele lansate de Hamas au lovit mai multe orașe
   din sudul Israelului, forțele armate israeliene au lansat mai multe
   atacuri în Fâșia Gaza. ### Vezi și... ###

Război în Israel | Cum de au eșuat serviciile secrete din Israel să prevină
atacul major cu rachete al organizației islamiste Hamas

Hamas vrea să elibereze toți prizonierii palestinieni

   Hamas vrea să elibereze „toți prizonierii palestinieni” din Israel și
   să pună capăt provocărilor israeliene în Cisiordania ocupată și în
   Ierusalim, în special la Moscheea Al-Aqsa, a declarat luni un purtător
   de cuvânt al grupării militante pentru Associated Press.

   Abdel-Latif al-Qanoua a declarat prin telefon că militanții Hamas se
   luptă în continuare cu forțele israeliene și că au capturat mai mulți
   israelieni luni dimineață.

   „Suntem într-o luptă deschisă pentru a ne apăra poporul nostru și
   Moscheea Al-Aqsa”, a spus el.

   „Această bătălie este legată de eliberarea tuturor prizonierilor
   palestinieni și de încetarea activităților acestui guvern fascist în
   Ierusalim”, a spus al-Qanoua.

   El a spus că grupul a capturat „un număr mare de israelieni” în Gaza,
   fără a da o cifră exact, menționând că aripa militară a Hamas,
   al-Qassam, va anunța cifrele mai târziu.

Sute de tineri uciși la un festival

   Paramedicii serviciului israelian de salvare Zaka au scos aproximativ
   260 de cadavre de la festivalul de muzică Tribe of Nova, organizat
   într-o zonă rurală din apropierea graniței dintre Gaza și Israel, unde
   mii de tineri urmau să sărbătorească sărbătoarea evreiască Sukkot,
   scrie Associated Press.

   Atacul asupra festivalului a venit sâmbătă dimineață, în timpul
   asaltului general al militanților Hamas, la care au participat peste
   1.000 de luptători, unii inclusiv cu deltaplane cu motor.
   Pagubele produse în urma unei lovituri aeriene israeliene asupra
   moscheii Sousi din orașul Gaza, 9 octombrie 2023.
   Pagubele produse în urma unei lovituri aeriene israeliene asupra
   moscheii Sousi din orașul Gaza, 9 octombrie 2023.

   Organizatorii festivalului au declarat că asistă forțele de securitate
   pentru a ajuta la localizarea persoanelor dispărute, iar serviciul
   israelian de urgență a menționat că bilanțul deceselor ar putea crește,
   pe măsură ce echipele continuă să cerceteze zona.

   Peste 130 de oameni ar fi fost luați prizonieri de către Hamas, grup
   palestinian desemnat ca organizaţie teroristă de către Statele Unite,
   Uniunea Europeană şi Israel.

   Înregistrările pe rețelele sociale arată cum aceștia aleargă să caute
   adăpost în timp ce se aud focuri de armă.

Peste 1.100 de morți de ambele părți

   Guvernul israelian a declarat război duminică și a dat undă verde
   pentru „măsuri militare semnificative” de represalii împotriva Hamas,
   ca răspuns la atacul surpriză de sâmbătă dimineață al grupării.

   În paralel, armata israeliană (IDF) a încercat să alunge luptătorii
   Hamas, care încă se află în câteva zone din sudul țării, și a
   intensificat bombardamentele asupra Fâșiei Gaza.
   Atacurile mortale ale Hamas asupra Israelului declanșează o escaladare
   masivă a conflictului
   Așteptați
   Embed Răspândește

Atacurile mortale ale Hamas asupra Israelului declanșează o escaladare masivă
a conflictului

   Embed Răspândește
   Codul a fost copiat
   ____________________
     __________________________________________________________________

   width 640_________________ px Înălțime 360_________________ px

     * Trimite pe Facebook
     * Trimite pe Twitter
     *
     *
     __________________________________________________________________

   Codul URL a fost copiat
   https://romania.euro

   Nici o sursă media
   0:00 0:01:27 (BUTTON) 0:00
   (BUTTON)

   La aproape două zile după ce Hamas a lansat incursiunea fără precedent
   din Fâșia Gaza, cel mai recent bilanț arată că cel puțin 700 de oameni
   au fost uciși în Israel, dintre care peste 40 de soldați, iar peste
   2.000 au fost răniți.

   Peste 400 au fost de persoane au ucise și alte 2.700 rănite în
   represaliile israeliene din Gaza - o fâşie îngustă de pământ în care
   locuiesc circa 2,3 milioane de palestinieni.

   „Prețul pe care îl va plăti Fâșia Gaza va fi unul foarte greu, care va
   schimba realitatea pentru generații întregi”, a declarat ministrul
   Apărării, Yoav Gallant, conform Reuters.

   Armata a precizat luni dimineață că bombardamentele continuă împotriva
   militanților Hamas din Gaza, după ce în cursul nopții a atacat sute de
   ținte.

Peste 100.000 de soldați mobilizați

   Purtătorul de cuvânt al armatei israeliene, locotenent-colonelul
   Jonathan Conricus, a declarat că țara a mobilizat aproximativ 100.000
   de soldați, o decizie pe care analiștii o văd ca fiind o pregătire
   pentru o invazie terestră în Gaza.

   Mii de soldați activi au fost trimiși în jurul Fâșiei Gaza, acolo unde
   armata a început în paralel să evacueze civilii.

   „Treaba noastră este să ne asigurăm că, la sfârșitul acestui război,
   Hamas nu va mai avea nicio capacitate militară cu care să amenințe
   civilii israelieni și, în plus, trebuie să ne asigurăm că Hamas nu va
   mai guverna fâșia Gaza”, a spus el.

   Purtătorul de cuvânt al Forţelor de Apărare Israeliene (IDF) a precizat
   luni dimineață că luptele continuă în „şapte-opt zone” şi că există în
   desfăşurare o luare de ostatici la un kibbutz.
   După ce rachetele lansate de Hamas au lovit mai multe orașe din sudul
   Israelului, forțele armate israeliene au lansat mai multe atacuri în
   Fâșia Gaza. După ce rachetele lansate de Hamas au lovit mai multe orașe
   din sudul Israelului, forțele armate israeliene au lansat mai multe
   atacuri în Fâșia Gaza. ### Vezi și... ###

Război în Israel | Cum de au eșuat serviciile secrete din Israel să prevină
atacul major cu rachete al organizației islamiste Hamas

   „Încă îi vânăm pe ultimii terorişti din interiorul teritoriului
   israelian. Trupele noastre merg din uşă în uşă şi din casă în casă,
   căutând şi, în multe cazuri, angajându-se în luptă cu ultimii terorişti
   din interiorul Israelului”, a declarat el pentru CNN.

   Jonathan Conricus a menționat că încă mai există breşe la graniţă, dar
   acestea sunt „temporar închise şi păzite”.

   Evaluarea forţelor israeliene este că majoritatea militanţilor care se
   mai află în Israel „probabil au trecut mai întâi în Israel, iar apoi
   pur şi simplu nu au mai putut să se întoarcă şi au rămas blocaţi, iar
   acum aleg probabil să iasă la luptă şi încearcă să ucidă civili
   israelieni sau să se angajeze în schimburi de focuri cu trupele
   israeliene”, a spus reprezentantul IDF.

   De asemenea, în briefingul de presă de luni dimineaţă, armata
   israeliană a anunţat însă că sunt trase în continuare tiruri cu rachete
   şi artilerie în Ashkelon, un oraș cu ieșire la Marea Mediterană, aflat
   la 50 de kilometri sud de Tel Aviv și la 13 kilometri nord de granița
   cu Fâșia Gaza.

Implicarea Iranului

   Iranul este un aliat al Hamas și, deși a felicitat gruparea pentru
   atac, misiunea sa la Națiunile Unite a declarat că Teheranul nu a fost
   implicat în atacuri.

   Dar cotidianul Wall Street Journal scrie, citând reprezentanți ai Hamas
   și Hezbollah, că oficiali de securitate iranieni au ajutat la
   planificarea atacului surpriză de sâmbătă al Hamas asupra Israelului și
   au dat undă verde pentru asalt la o întâlnire de lunea trecută din
   Beirut.

   În plus, președintele Iranului, Ebrahim Raisi, și-a exprimat sprijinul
   pentru atacul Hamas, spunând că Israelul trebuie să fie tras la
   răspundere pentru că pune în pericol regiunea.

   De asemenea, separat de luptele din Gaza, forțele israeliene și miliția
   libaneză Hezbollah, susținută de Iran, au avut duminică un schimb de
   focuri de artilerie și de rachete în nordul Israelului.

   În Egipt, doi turiști israelieni au fost împușcați mortal împreună cu
   un ghid.

SUA sprijină Israelul

   Statele Unite ale Americii spun că vor muta muta un portavion, nave și
   avioane în estul Mediteranei și că vor oferi Israelului echipamente și
   muniții suplimentare.

   Secretarul american al apărării, Lloyd Austin, a declarat că
   portavionul USS Gerald R. Ford, un crucișător de rachete și patru
   distrugătoare de rachete se îndreaptă spre regiune. De asemenea, vor fi
   trimise avioane de luptă americane.

   După ce sâmbătă a emis o declarație în care a promis un sprijin „solid
   și neclintit” pentru Israel, președintele american Joe Biden a ordonat
   duminică „sprijin suplimentar” pentru Israel, conform unui anunț al
   Casei Albe, în care nu au fost oferite alte detalii, scrie AFP.

   „Președintele a direcționat un sprijin suplimentar pentru Israel în
   fața acestui atac terorist fără precedent al Hamas”, a precizat Casa
   Albă într-un comunicat.
   Fotogalerie | Hamas a lansat operaţiunea „Potopul de la Al-Aqsa”.
   Autoritățile de la Tel Aviv: „Suntem în stare de război” Fotogalerie |
   Hamas a lansat operaţiunea „Potopul de la Al-Aqsa”. Autoritățile de la
   Tel Aviv: „Suntem în stare de război” Photo Gallery:

Fotogalerie | Hamas a lansat operaţiunea „Potopul de la Al-Aqsa”.
Autoritățile de la Tel Aviv: „Suntem în stare de război”

     * Andreea Ofițeru

   Un ultim bilanț anunțat de autoritățile israeliene arată că peste 120
   de răniți și 5 decese au fost înregistrate în urma atacurilor cu
   rachete din Fâșia Gaza, lansate de organizația islamică Hamas.

     * Trimite pe Facebook
     * Trimite pe WhatsApp
     * Trimite pe WhatsApp
     * Trimite pe Twitter
     * ____________________ (text)
     * Email către un prieten
     *

   Anunțul a fost făcut după ce un oficial de rang înalt al administrației
   americane a declarat sâmbătă că discuțiile la nivel înalt între
   oficialii celor două țări privind ajutorul militar sunt deja în curs de
   desfășurare.

   De asemenea, președintele Joe Biden și vicepreședinta Kamala Harris
   sunt informați de către oficiali din domeniul securității naționale cu
   privire la situația din Israel, iar oficialii Casei Albe vor rămâne, de
   asemenea, în contact cu israelienii și cu „omologii din întreaga
   regiune”.

Până la o mie de români s-au întors în țară

   Peste 800 de cetățeni români au fost repatriați din Israel, a declarat
   ministrul Afacerilor Externe, Luminița Odobescu, luni pentru Digi24.

   Aproximativ 800 de români mai sunt încă în Israel, iar alți 350 de
   români se află în Fâșia Gaza, dintre care circa 100 au solicitat
   evacuarea.

   Ministrul a precizat că repatrierile au fost făcute prin intermediul a
   nouă curse aeriene operate de compania TAROM și de companii private.

   Ministerul Afacerilor Externe a precizat anterior că a „continuat
   demersurile pentru identificarea şi a altor posibilităţi de repatriere
   a cetăţenilor români şi a grupurilor de pelerinilor români din zonă”.

   De asemenea, MAE a mai transmis că românii care intenţionează să
   călătorească în Israel să îşi reprogrameze călătoria şi să urmărească
   rubrica Alerte de călătorie.

   Ministerul mai spune că pe Aeroportul Ben Gurion din Tel Aviv se află o
   echipă consulară mobilă a Ambasadei României şi a Oficiului de
   Reprezentare al României la Ramallah cu scopul de a acorda asistenţă
   consulară cetăţenilor români aflaţi pe aeroport.

UE îngheață ajutorul pentru dezvoltare acordat palestinienilor

   Comisia Europeană a anunțat luni că își va revizui întregul ajutor
   pentru dezvoltare pentru palestinieni, în valoare de 691 de milioane de
   euro (729 de milioane de dolari), și că suspendă imediat toate plățile
   după atacul Hamas asupra Israelului.

   Germania și Austria au declarat luni că suspendă ajutorul bilateral
   pentru dezvoltare pentru palestinieni, în timp ce alții, precum Italia,
   au spus că suspendarea ajutorului nu intră în discuție.

   Europa este una dintre principalele surse de ajutor pentru teritoriile
   palestiniene ocupate de Israel, unde Națiunile Unite estimează că
   aproximativ 2,1 milioane de oameni au nevoie de asistență umanitară,
   printre care 1 milion de copii. Nu este clar dacă suspendările
   ajutorului pentru dezvoltare se vor aplica și unei astfel de asistențe,
   scrie Reuters.

   Comisia UE nu a răspuns imediat unei solicitări a agenției de a
   clarifica acest lucru.

   „Amploarea terorii și a brutalității împotriva Israelului și a
   poporului său este un punct de cotitură”, a declarat Oliver Varhelyi,
   comisarul european pentru vecinătate și extindere, într-o postare pe
   rețelele de socializare. „Nu pot fi afaceri ca de obicei”.

   Luni seara, o sursă guvernamentală a declarat că Spania nu este de
   acord cu suspendarea ajutorului Comisiei Europene pentru palestinieni
   și că aceasta a fost făcută fără consultarea miniștrilor de externe ai
   statelor membre. Ministerul de Externe al Spaniei a cerut o discuție
   urgentă în cadrul unei reuniuni speciale a UE de marți, a adăugat
   sursa.
   Sute de români s-au întors deja în România, iar alte câteva sute încă
   se mai află în Israel, spun autoritățile de la București. Sute de
   români s-au întors deja în România, iar alte câteva sute încă se mai
   află în Israel, spun autoritățile de la București.
   ### Vezi și... ###

Un român cu dublă cetățenie a murit în Israel. Circa 800 de români sunt
blocați în Israel, alți 350 în Fâșia Gaza

     * 16x9 Image 16x9 Image

George Costiță
       A intrat ca Senior Correspondent în echipa Europei Libere în
       ianuarie 2022, după zece ani în care a scris despre cele mai
       importante evenimente interne și externe ale zilei în două redacții
       de televiziune din București și a colaborat cu o platformă de
       investigații. Este absolvent al Facultății de Jurnalism din Iași și
       a câștigat experiență încă din anii studenției, colaborând cu
       revistele locale.
       Abonează-te
     * 16x9 Image 16x9 Image

Dora Vulcan
       Dora Vulcan este Senior Correspondent și s-a alăturat echipei
       Europa Liberă în ianuarie 2020. A intrat în presă în 1992 ca
       reporter de politică internă la România liberă. A
       devenit apoi jurnalist de investigații specializat în
       Justiție, preocupat de ingerința politicului în anchetele penale.
       În paralel, Dora a fost și stringer BBC. A scris la Revista „22”
       despre plagiatele din mediul universitar, a acoperit domeniul
       politic la Reporter Global (partener The Economist în România) și a
       fost editor coordonator la departamentul Social al agenției
       Mediafax. A fost consultant pentru filmul „De ce eu?”, despre
       moartea suspectă a procurorului Cristian Panait, o tragedie cu
       implicații politice care a marcat anii 2000.
       Abonează-te

   Sus

     * Urmărește-ne
          +
          +
          +
          +
     * Informații despre site
          + Contactați-ne
          + Despre noi
          + Politica RFE/RL
          + Reguli forum

   Radio Free Europe/Radio Liberty © 2023 RFE/RL, Inc. Toate drepturile
   rezervate

   XS
   SM
   MD
   LG
