   Link: alternate

               Razboiul sfant din perspectiva Vechiului Testament

   Razboiul sfant din perspectiva Vechiului Testament Mareste imaginea.

   "Razboiul sfant" din perspectiva Vechiului Testament

   La prima vedere, imperativul ebraic "qaddesu milhama" (sfintiti razboiul!)
   pare a justifica biblic "jihad"-ul islamic. Interventia lui Jahwe in
   istoria poporului Israel ne este prezentata adeseori ca fiind urmarea
   pregatirii cultice a razboiului. Exegeza biblica ne arata insa ca
   "razboaiele Domnului" au avut drept scop oferirea "Tarii promise" ca dar
   "poporului ales". Studiul asupra specificitatii notiunii biblice de
   "razboi" incearca sa argumenteze faptul ca violenta sub forma "razboiului
   sfant" este straina culturii Vechiului Israel.

   Asociata mai intotdeauna cu "jihadul" islamic, expresia "razboi sfant"
   pare o constructie ilogica de cuvinte, o contradictie crasa intre
   realitatea cruda, pur umana, a unui conflict armat si atributul
   dumnezeiesc, devenit si uman, al sfinteniei. Intrucat este mentionata
   adeseori in mass-media, aceasta sintagma a ajuns sa ne aduca ingrijorare
   si spaima ori de cate ori o citim sau o auzim, iar sensul ei de baza, cel
   lingvistic, religios sau politic, se reduce pentru contemporani doar la o
   posibila discutie cu caracter academic. Cu toate acestea, notiunea biblica
   de "razboi" trebuie delimitata conceptual clar, pentru a intelege, pe de o
   parte, implicarea Divinului in istoria poporului Israel, iar pe de alta
   parte, pentru a nu constitui nicidecum o justificare a tendintelor
   hegemonice contemporane.

   Geo-politic vorbind, Palestina a avut in Antichitate un statut total
   nefavorabil, situandu-se la confluenta a doua mari popoare, cel egiptean
   si cel asiro-babilonian. Conflictele militare dintre cele doua mari puteri
   se purtau de multe ori pe acest teritoriu intermediar, iar invingatoarea
   putea primi drept trofeu autoritatea controlului politic asupra
   Palestinei.
    

   Eliberarea de sub stapanirea egipteana, conducerea prin desertul Sinai si
   cucerirea Canaanului de catre poporul ales trebuie intelese ca pronie
   divina si implinire a promisiunii lui Jahwe. De aceea trebuie de la
   inceput clar precizat ca ceea ce va primi poporul ales de la Jahwe nu se
   datoreaza unei obligatii in sine si nici unor merite proprii ale lui
   Israel. Canaanul este primit ca dar (Ios 21:43-45 Deut 26:5-9) si ca
   mostenire (Gen 13:15) si cu toate acestea nu poporul Israel este posesorul
   ei, ci Dumnezeu (Lev 25:23, Ps 95:4-7). Cucerirea teritoriilor si
   cetatilor respective ne apare astfel, in mod absolut, ca actiune a lui
   Jahwe (Exod 23:30-33) si nu ca urmarea unui conflict de interese politice.

   Desi nimicirea trupelor egiptene la Marea Rosie nu poate fi considerata
   din punct de vedere militar un razboi, poporul Israel a constientizat si
   prin aceasta minune rolul de conducator a lui Jahwe, pe care nu a pregetat
   sa-L numeasca "Cel Atotputernic" (El sadday) (Gen 17:1, 35:11, 48:3, 6:3),
   "Domnul" (Jahwe), "Domnul ostirilor" (Jahwe sebaot) (I Sam 17:45, Ps
   59:5). Un nume dat lui Dumnezeu chiar in acest context istoric este
   mentionat in Cantarea lui Moise (Exod 15, 3): "Domnul este razboinic,
   Domnul este numele Lui" (yhwh is milhama yhwh semo). In ordinea cartilor
   canonului biblic, acelasi text face si prima conexiune intre o victorie
   militara si sfintenia lui Dumnezeu: "Prin multimea slavei Tale ai doborat
   pe vrajmasii Tai pe cand Tu ai trimis mania Ta si i-ai mistuit ca pe paie.
   (...) Cine este ca Tine intre dumnezei, Doamne? Cine este asemenea Tie
   preamarit in sfintenie, caruia sa te rogi cu frica, facator de minuni. Tu
   ti-ai intins mana dreapta si i-a inghitit pamantul. Tu ai condus prin
   bunatatea Ta poporul acesta si l-ai rascumparat. Tu il conduci cu puterea
   ta spre locasul sfinteniei Tale. Neamurile au auzit si s-au cutremurat"
   (Exod 15:7.11-14a).

   Aceasta atitudine de "razboinic" a "Sfantului lui Israel" nu este straina
   culturii Orientului Apropiat. Razboiul era considerat o actiune sacra si
   victoria era in totalitate atribuita zeului national, a carui onoare
   depindea adeseori de soarta politica a poporului sau.

   Nicaieri in Vechiul Testament nu intalnim expresia "razboi sfant"
   ad-literam. Doar trei texte, Miheia 3:5, Ierem 6:4 si Ioel 4:9, pun in
   relatie, in aceeasi propozitie, substantivul "razboi" (milhama) si verbul
   "a sfinti, a consacra" (qadasf). Prezenta verbului determina traducerea
   sintagmei in aceste texte ca referire la pregatirea unui conflict, insa nu
   obligatoriu ca finalitate sau ca rezultat al interventiei lui Jahwe.

   "Razboiul" este desemnat in Vechiul Testament prin ebraicul "milhama" care
   apare mentionat de aproximativ 320 de ori. Substantivul deriva de la
   verbul "lacham", care la forma Qal se poate traduce prin "a se lupta cu",
   iar la Nifal are sensul de "a se angaja intr-o lupta". Abundenta
   mentionare in cartile Primului Testament nu ar trebui sa ne mire daca luam
   in considerare ca termenul "shalom" (pace) a avut initial valente
   eshatologice, definind conformitatea dintre om si Dumnezeu, bunastarea sau
   deplinatatea si abia mai apoi a dobandit sens politic.

   De cealalta parte, putem spune ca "sfintenia" caracterizeaza intreaga
   Scriptura intrucat ea reprezinta conformarea omului cu legea lui Dumnezeu.
   Aceasta idee este cuprinsa in semnificatia verbului qadas si a
   substantivului qados, ambele desemnand separarea de profan, "puritatea",
   "consacrarea", in concluzie, un statut exceptional ce implica relatia cu
   Divinul. Asadar, nu doar oamenii se impartasesc din sfintenia lui
   Dumnezeu, ci intreaga faptura este sfintita in scopul rascumpararii
   omului. Sunt sfintite: ziua de sabat (Gen 2:3), obiecte de cult (cortul
   marturiei Exod 29:44, altarul Exod 29:37, vesmintele Lev 8:30), casele
   particulare (Lev 27:14), poporul si preotii (Exod 19:14, 28:41).

   "Sfintirea razboiului" nu mai apare astfel in context vechitestamentar ca
   nonsens, expresia capatand nuante cu caracter teologic. Bazandu-se pe
   textele biblice de baza care invoca prezenta sacrului in actul militar,
   articolul de fata isi propune sa sublinieze specificitatea acestei
   terminologii a Vechiului Testament.

   "Razboaiele Domnului" (milhamot yhwh) (I Sam 18:17, 25:28)

   Textele cu referire la conflicte militare sunt putine la numar in perioada
   premonarhica. Abia dupa intemeierea Regatului Israel informatiile despre
   razboaie abunda, aproape intotdeuna fiind puse in legatura cu interventia
   lui Iahwe. "Razboaiele noastre" (I Sam 8:20) devin astfel "razboaiele
   Domnului" (I Sam 18:17). Israelitii marturisesc convingerea ca "cu noi
   este Domnul Dumnezeul nostru Care ne ajuta si Care lupta in bataliile
   noastre" (II Chr 32:8). Jahwe este deopotriva un "razboinic" (Exod 15:3,
   is 42:13), "imparatul slavei, Domnul cel tare si puternic, Domnul cel tare
   in razboi" (Ps 24:8), dar si Dumnezeul lui Israel, care lupta pentru
   Israel (Jos 10:42). Din pacate "Cartea razboaielor Domnului" nu s-a
   pastrat, insa mentionarea sa in Num 21:14 ne face sa credem ca aceasta
   cuprindea importante informatii istorice.

   Israel, ca "popor al lui Jahwe" (am-yhwh) (Jud 5:11.13, 20:2), a fost scos
   din Egipt prin "semne" si prin "razboi", "cu mana tare si cu brat inalt"
   (Deut 4:34). Cele mai multe razboaie s-au dus apoi impotriva filistenilor,
   amonitilor, amalecitilor sau arameilor. Jahwe da putere de lupta
   soldatilor (II Chr 25:8), ii invata arta razboiului (II Sam 22:35), ii
   ajuta in lupta (I Sam 14:23). Victoria era un semn ca "lupta a fost de la
   Dumnezeu" (I Chr 5:22).

   Tipica pentru redactarea deuteronomica, expresia "razboaiele Domnului"
   apare adeseori in corelatie cu "razboaiele lui Israel" sau "razboaiele lui
   Iuda". Uneori Jahwe este prezentat ca luptand singur pentru poporul Sau
   (Exod 14:14.25, Deut 1:30, 3:22, 20:4, Jos 23:3), alteori prezenta Sa "in
   mijlocul lui Israel" (Deut 1:42-45) se dovedeste hotaratoare.

   Asadar, actul cultic de pregatire a razboiului se adreseaza lui Jahwe si,
   din punct de vedere teologic, numai in aceasta consta contributia
   poporului Israel la cucerirea Canaanului. Jahwe este Cel care lupta,
   poporului Sau ales.

   Daca Jahwe il conduce si apara pe Israel prin intermediul razboiului, tot
   prin aceleasi mijloace il sanctioneaza in caz de nesupunere. insa in
   aceasta situatie nu Jahwe este Cel care sustine razboiul, ci El doar
   permite in mod pedagogic celorlalte popoare sa-1 asupreasca pe Israel in
   speranta indreptarii lui. De aceea, avertismentele profetilor sunt in mod
   consecvent foarte stricte. Pacatele lui Israel nu implica doar pierderea
   sustinerii autoritare a lui Dumnezeu, ci si pedeapsa. Domnul ii va pedepsi
   "dupa roadele faptelor" (Ier 21:14) si ii va lovi cu "toiagul cel de
   mustrare" (is 30:32), care nu poate fi mai dur decat robia politica (Osea
   10:9, Ierem 6:22-23). Asadar razboiul va deveni un mod de judecata a
   poporului ales, insa nu ca "razboi sfant" al lui Jahwe, ci ca metoda
   politica de redesteptare a credintei in El. In aceasta situatie "ziua
   Domnului" (jom Jahwe) nu mai este vestita ca "zi de lumina" ci ca "zi de
   intuneric" (Amos 5:18), ca o reala amenintare, iminenta sanctionare a
   neascultarii (Iez 13:5, is 13:9, 34:8, Ioel 1:15).

   Pregatirea razboiului ca act de cult

   Implicarea lui Dumnezeu in razboiul si in istoria poporului ales nu are
   caracter ludic si nu este nicidecum un simplu joc de rol. Jahwe este
   "Dumnezeul lui Israel" si se comporta fata de acesta in mod pedagogic,
   uneori certandu-1, alteori protejandu-1. Statutul politic al lui Israel a
   fost stabilit prin profetii (Gen 9:25-27, 22:17, 28:10-15), a caror
   implinire confirma sprijinul absolut din partea lui Jahwe. Razboaiele de
   cucerire sau de aparare se inscriu astfel in aceasta politica a Vechiului
   Testament.

   In ansamblu, organizarea unui conflict armat in perioada vechiului Israel
   avea o profunda caracteristica religioasa. Cei ce urmau sa lupte trebuiau
   sa fie intr-o stare de "puritate", trebuiau "sfintiti" (Deut 23:10-15, Jos
   3:5,1 Sam 21:6). Este posibil ca acest act de curatire sa presupuna in
   primul rand postul sau o stare similara de asceza (cf. Jud 20:26, I Sam
   21:6, II Sam 11:11). Mai mult chiar, textul de la II Sam 1:21 vorbeste de
   o sfintire a armelor.

   In Antichitate metodele de invocare a ajutorului zeului erau din cele mai
   diverse. Pe varfuri de dealuri sau munti, preotii, ca reprezenanti ai
   poporului, se rugau aducand jertfe si, in functie de anumite semne ce
   insoteau actul de cult, cererea era considerata ca fiind conforma sau nu
   cu vointa zeului si, asadar, se putea trece la punerea ei in practica.
   Lipsa acestui ritual era considerata o ofensa adusa zeitatii si atragea
   dupa sine pedeapsa. Acestui context cultural apartine si pregatirea
   razboiului la vechii israeliti.

   Se pare ca actul cultic incepea cu aducerea unei jertfe, dupa I Sam 7:9,
   aceasta fiind un miel. Jertfa putea fi adusa numai de catre preot (in I
   Sam 7:8-10 este vorba de Samuel), a carui lipsa nu putea fi suplinita nici
   macar de insusi regele (a se vedea greseala lui Saul in I Sam 13:8-14).

   Inainte de razboi era "intrebat" Dumnezeu, prin intermediul preotilor sau,
   mai tarziu, al proorocilor, asupra oportunitatii unui conflict militar (I
   Sam 14:37, 23:2.4). Textele care mentionaza aceasta procedura (Jud 1:1,
   20:18. 23. 28, I Rg 22:6.15, 20:13-14) nu specifica in ce consta exact
   aceasta. Se poate doar presupune ca se proceda ca de obicei la consultarea
   sortilor "urim" si "tummim" sau, in legatura cu acestia, era folosit
   efodul (I Sam 23:9-12, 30:7-8, Prov 16:33).10 Sortii alegeau chiar numele
   semintiei care pornea la lupta impotriva vrajmasului. inceperea luptei nu
   era doar o initiativa politica, ci si una divina. Numai asigurati de
   prezenta lui Jahwe, israelitii intrau in lupta (Jud 3:28,1 Chr 5:22).

   Textul din II Chr 13:12 ne da un indiciu important cu privire la inceputul
   luptei: "cu noi in frunte sta Dumnezeu si preotii Lui si trambitele cele
   de razboi, ca sa rasune impotriva voastra." Aceasta "ierarhie" mentionata
   in text arata clar prezenta in fruntea armatei a clerului. Este foarte
   putin probabil ca preotii sa fi participat la lupta, mai ales ca
   atributiile lor vizau in mod special cultul (a se vedea Num 4 si 18).
   Poate de aceea levitii nu au fost numarati intre barbatii "pregatiti de
   razboi" conform I Chr 21:5-6. Alte gesturi cultice erau strigatul de
   razboi (teru'ah) si sunarea din trambite (chasoserah).

   Strigatul de lupta trebuie diferentiat de larma fireasca unui asemenea
   eveniment (I Chr 5:20, Exod 32:17, Jud 7:20, Ier 50:22, 4:19, 49:2).
   Acesta era un semnal de lupta, dar era si un strigat cu caracter religios,
   fiind o componenta a ritualului ce marca prezenta Chivotului (II Sam
   6:15). Un argument in plus il constituie faptul ca acest strigat se facea
   inainte de lupta, pe cand "ostirea era asezata in linie de bataie", in
   cadrul rugaciunii (I Sam 7:8, 17:20). Ca anumite strigate erau acte de
   cult putem deduce din numeroasa lor mentionare in Psalmi: Ps 50:15, 120:1,
   27:6-7, 28:1. Cartea I Samuel ne arata ca, in fapt, strigatul insemna
   prezenta Sfantului Chivot in mijlocul armatei (I Sam 4:4-7) sau poporului
   (II Sam 6:15). in alt caz, strigatul indreptat spre Jahwe are drept scop
   invocarea fortelor naturii (Iosua 10, 12-14, Jud 5:20).

   Conform Iosua 6:13, Num 31:6 si II Chr 13:14 trambitele erau utilizate de
   preoti in timpul luptei. Mai mult chiar, este mentionata o «sarbatoare a
   trambitelor" (Lev 23:24, Num 29:1). Chivotul Legamantului era simbolul
   prezentei divine si, prin urmare, era obiectul de cult de nelipsit in
   razboi. Acest lucru trebuie inteles in analogie cu practica de razboi
   neo-asiriana, unde reprezentarea zeului insotea desfasurarea luptei.
   Deasupra Chivotului era chemat numele lui Dumnezeu ca "Savaot", ceea ce
   constituie inca un argument pentru prezenta lui in mijlocul luptei.
   Levitii erau singurii care puteau transporta chivotul sfant si ei aveau
   datoria ferma de a-l apara (a se vedea I Chr 15:2 in parai, cu I Chr
   23:25-26). Acapararea acestuia in lupta impotriva filistenilor, prezentata
   in I Sam 4, a insemnat pentru Israel nu doar pierderea unei batalii, ci
   insasi pierderea "slavei din Israel" (I Sam 4:22).u

   Toate cele mentionate mai sus constituie argumente pentru a dovedi ca
   indemnurile de pregatire a unui conflict militar se refera mai intai la
   ceremonia religioasa de invocare a prezentei lui Jahwe. Si din punct de
   vedere lingvistic lucrurile nu stau altfel: expresia cea mai des folosita
   este qaddesu milhama (Miheia 3:5, Ierem. 6:4 si Ioel 4:9). Etimologia
   radacinei verbale qds nu este nici acum clara exegetilor, insa o
   interpretare straina sensului "a sfinti" nu poate fi conforma spiritului
   Vechiului Testament. Traducerea romaneasca a verbului qadas prin "a
   pregati" nu este gresita daca termenul este inteles ca "sfintire",
   "consacrare".

   Din punct de vedere cultural si religios pregatirea unui razboi in
   Antichitate avea ca moment central invocarea zeului national in lupta,
   insa ritualul de "sfintire" al razboiului in cazul poporului Israel se
   diferentiaza fundamental de cel al popoarelor straine. Jahwe este
   "razboinic" doar pentru Israel si atunci cand profetii vorbesc de indemnul
   lui Jahwe catre celelalte popoare de a se pregati pentru razboi se are in
   vedere modul specific al acelora de a indeplini acest lucru, fara a-L
   implica cu nimic in acest proces pe Jahwe. Asadar, traducerea expresiei
   qaddesu milhama cu "a sfinti razboiul", atunci cand textul biblic se
   refera la alte popoare, este improprie intrucat nu are nimic de a face cu
   Sfintenia lui Dumnezeu. De aceea vom folosi in traducerea acelor texte cu
   preferinta verbul "a pregati" cu sensul de "a (se) consacra", "a
   sacraliza".

   "Sfintirea razboiului", dupa metoda prezentata mai sus, este semn al
   prezentei iminente unui conflict care, asa cum vom vedea in textele
   urmatoare, sta in stransa legatura cu atributul Dreptatii lui Dumnezeu si
   cu autoritatea Sa de Judecator al oamenilor.

   Miheia 4:1-4 - promisiunea pacii mesianice in contextul unui discurs
   politic

   Inainte de a prezenta textul de la Miheia 4:1-4 trebuie sa facem neaparat
   referire la un text anterior acestuia, cel de la cap 3:5, care se
   presupune a fi primul care foloseste expresia qiddesu milhama: Miheia 3:5
   "Asa vorbeste Domnul impotriva profetilor care ratacesc pe poporul Meu,
   care, daca au ceva de muscat cu dintii, vestesc pacea, iar daca nu li se
   pune nimic in gura, ei impotriva acelora pregatesc razboiul (qiddesu
   milhama)."

   In cartile profetice, textul lui Miheia este primul si in ceea ce priveste
   subiectul falsilor profeti. Ieremia va face din aceasta tema unul din
   subiectele de referinta, asa cum usor se poate observa din parcurgerea
   cap. 23 al cartii sale. Spre deosebire insa de acesta, Miheia se revolta
   in 3:5 asupra abuzurilor falsilor prooroci care, daca primesc bani
   (3:11a), profetesc binele, iar in caz contrar "pregatesc" razboiul,
   convinsi fiind ca "Domnul este in mijlocul nostru si raul nu va veni peste
   noi" (3:11b). Asadar, pentru acestia "pacea" a devenit un "subiect de
   tranzactie intre un client si un liber-profesionist". Din punct de vedere
   literar expresia qiddesu milhama din acest text nu are nimic de a face cu
   un conflict armat, asa cum este presupus in alte texte precum Ierem 6:4
   sau Ioel 4:9. Mai sigur, aici este vorba de plasticizarea ostilitatii
   falsilor profeti prin folosirea metaforei consacrarii unui razboi.

   Opinia aproape unanima a exegetilor este ca Miheia si Isaia au fost
   contemporani, activitatea profetica a amandurora desfasurandu-se in a doua
   jumatate a sec. al VIII-lea. Asadar, contextul istoric in care acestia
   scriu trebuie sa fi fost acelasi, mai ales ca cei doi au trait aceleasi
   evenimente ca locuitori ai regatului Iuda.

   Dupa distrugerea Ierusalimului prezisa in v. 3:12, Miheia vede
   transformarea radicala a acestuia prin sosirea masiva a popoarelor in
   Templul Domnului.18 Ideea este intalnita si la Isaia 60:4, la Ageu 2:7-9
   (popoarele aduc pentru Templu obiecte de pret) si Zaharia 14:16 (toate
   neamurile se vor inchina lui Jahwe si vor praznui impreuna sarbatoarea
   corturilor). Acestea vor cunoaste dreptatea lui Jahwe, care nu inseamna
   altceva decat pacea popoarelor. insa nu Jahwe trebuie sa distruga armele
   (precum in Ps 46:10), ci popoarele insele le vor transforma in unelte de
   pace.

   Textul de la Miheia 4:1-4 surprinde prin asemanarea izbitoare cu Isaia
   2:2-4, probabil ambele avand ca fond aceeasi traditie. Fara a insista
   asupra diferentelor celor doua texte, dorim sa vedem in ce masura acestea
   au caracter pur mesianic sau sunt apeluri politice enuntate in contextul
   razboiului siro-eframitic si amenintarii asiriene.

   Profetia lui Miheia se incadreaza perfect in contextul istoric al vremii,
   intrucat o revolta impotriva Asiriei echivala cu inrobirea politica, in
   timpul lui Mehachem (747-738)21 regatul Israel s-a bucurat de o relativa
   liniste politica (II Regi 15:14-22). Urcarea pe tronul Asiriei a lui
   Tiglatpileser III (745) a insemnat pe plan international un nou motiv de
   ingrijorare. Atat timp cat micile state vecine Palestinei isi reinnoiesc
   tratatele de vasalitate si platesc tribut, Tiglatpileser III isi asigura
   prin noi cuceriri linistea politica in zona. In anul 734 este cucerit
   Nordul Israelului, probabil in ideea de a constitui pe viitor pista de
   lansare a atacurilor spre Egipt.

   Rasyan al Damascului (742-732) si Pekah al Israelului (735-732) incearca
   sa-1 atraga pe Ahaz (741-725 sau 744-729?), rege in Iuda, in primavara
   anului 734 intr-o coalitie antiasiriana. Refuzul acestuia constituie
   inceputul razboiului siro-eframitic (734-732), dorindu-se inlaturarea lui
   Ahaz si asezarea pe tron a lui Ben-Tabel, obedient politicii celorlalte
   doua state. Ahaz cade in deznadejdea unei insuficiente rezistente a
   Ierusalimului in fata atacatorilor si de aceea cere sfatul profetului
   Isaia. Acesta, anticipand esecul unei coalitii impotriva Asiriei,
   recomanda regatelor Iuda si Israel calea pacii. Acest indemn politic,
   venit providential ca "vedenie" (Is 2:1), constituie prin continutul sau
   deopotriva un mesaj mesianic.

   In centrul conceptiei despre pace a profetului Miheia sta Ierusalimul, al
   carui centru spiritual, Templul, va aduna toate popoarele. Asadar, la
   Miheia este prezenta o conceptie universala a pacii in ciuda unui context
   particular. Miheia intemeiaza conceptia sa despre pace si demilitarizare
   prin a face cunoscut popoarelor Legea lui Dumnezeu (Torah) in "muntele
   Domnului" - Sionul, aceasta dupa ce in cap. 3:9-12 insistase asupra
   distrugerii lui totale. Si cu toate acestea, Sionul nu devine "centrul
   unui imperiu religios al Israelului triumfator", ci un loc al echitatii si
   solidaritatii. Disensiunile dintre popoare vor fi judecate de catre Jahwe
   cu dreptate, incat prezenta armelor devine o inutilitate.

   Intreaga viziune nu ramane insa doar un "vis frumos". Textul pare a fi
   foarte bine construit, incat se pot delimita 5 fragmente: (I) 4: labe,
   (II) 4:lc-2, (III) 4:3ab, (IV) 4:3 cde-4, (V) 4:5. Textul median (III) il
   are drept subiect pe Dumnezeu si este incadrat, cel putin simbolic, de
   texte in care popoarele sunt privite ca unitate (II si IV). Dumnezeu in
   mijlocul oamenilor nu ramane o simpla speranta de viitor (I), ci este
   trait ca o realitate prezenta "pentru totdeauna pana in veac" (le olam
   wa'ed) (V).

   Razboiul ca pedeapsa pentru Israel in Ierem. 6:1-6

   Ieremia 6, 4: "Pregatiti razboiul (qaddesu milhama) impotriva ei!
   Sculati-va si sa urcam pe timpul amiezii! Vai noua! Caci se sfarseste ziua
   si se coboara umbrele serii."

   Mult mai concret decat textul anterior, Ierem. 6:1-6 anunta distrugerea
   Ierusalimului, numit in text "fiica Sionului" (6:2). Capitolele anterioare
   avertizeaza asupra iminentei mustrarii lui Jahwe ca urmare a inmultirii
   faradelegilor lui Iuda. Numai ca, spre deosebire de alte texte profetice,
   pedeapsa este anuntata de Ieremia ca urmare consacrarii unui "razboi"
   (6:4).

   Ideea nu este singulara in cartea lui Ieremia. Desi in unele texte (22:7,
   51:27) verbul "a sfinti" nu este insotit in mod expres de substantivul
   "razboi", nu este nici o indoiala ca profetul pastreaza aceeasi atitudine
   ca in 6:4, in al doilea text (51:27) cu referire la distrugerea
   Babilonului. Artur Weiser este singurul dintre exegeti care considera ca
   si " textul din 22:7 face referire la "consacrarea unui razboi", parere
   sustinuta lingvistic prin prezenta termenului latin "sanctificabo" in
   traducerea Vulgata.

   Textul de la Ieremia 6:4 este introdus de 4:5-6 si 6:1-2 unde i profetul
   avertizeaza Ierusalimul de un iminent pericol ce vine de la nord.
   Cuceritorii nu pot fi decat asirienii, identificati in numeroase randuri
   ca "poporul ce vine de la miazanoapte" (Sofonie 2:13, Amos 5:27, Ierem
   6:22) si aceasta pentru ca un atac asupra Palestinei era cel mai facil
   prin partea de nord, dinspre Damasc. Apelul este adresat "fiilor lui
   Beniamin", din a carei semintie provenea insusi profetul. Desi se aud
   sunete de trambita si stigate de razboi (4:19) acestea sunt cu caracter
   defensiv, pentru ca Ierusalimul nu va putea rezista atacului. Jahwe nu
   intervine sa-l apere, ci dimpotriva il incurajeaza pe dusman si il
   indeamna sa fie fara mila, intrucat pacatele lui Israel sunt prea mari. in
   aceasta acceptine, putem afirma ca textul Ierem 6:4 este singurul care
   vorbeste clar de actul cultic de consacrare a unui razboi impotriva
   israelitilor.

   Dumnezeu se reveleaza insa in profetia lui Ieremia ca un Domn milostiv,
   aratand ca El asteapta pana in ultimul moment indreptarea lui Israel:
   "indreapta-te, Ierusalime, si nu se va departa sufletul Meu de la tine
   (...) Pana la sfarsit se vor culege ramasitele lui Israel, cum se culege
   via" (Ierem 6:8-9); "Opriti-va din drum! Priviti si intrebati de caile
   cele de demult, de calea cea buna si mergeti pe ea si veti afla odihna
   sufletelor voastre." (Ierem 6:16).

   loel 4:9-14 - propaganda de razboi?

   Ioel 4, 9: "Vestiti acestea popoarelor! Pregatiti razboiul (qaddesu
   milhama). Chemati vitejii! Lasati sa se apropie si sa inainteze toti
   oamenii razboiului!" Asupra perioadei in care profetul Ioel si-a
   desfasurat activitatea s-au purtat multe discutii contradictorii, incat,
   ca generalitate, se poate vorbi de o perioada cuprinsa intre sec. al
   IX-lea si epoca macabeilor. Din pacate cartea lui Ioel nu ne ofera
   coordonate de timp concrete si cele care exista pot fi speculate. Parerea
   majoritatii este totusi ca scrierea lui Ioel apartine timpului
   post-exilic, sau chiar perioadei elenistice.

   Din punct de vedere al retoricii textului este evident ca Ioel
   reactioneaza la cuvintele profetilor Isaia si Miheia. Textul din cap.
   4:9-14 pare la prima vedere similar celui din Ierem. 6:1-6: Jahwe nu mai
   cheama "neamurile" in Sion pentru a le invata Legea, ci le cere sa se
   pregateasca pentru un conflict militar de mare anvergura impotriva lui
   Israel. Pacea eshatologica in care Israel isi punea speranta ca urmare a
   profetiilor lui Isaia (2:2-4) si Miheia (4:2-3) este compromisa.

   In text apare din nou expresia "sfintiti razboiul!" {qaddesu milhama) in
   acceptiunea mai-sus explicata. Se cere apoi transformarea uneltelor
   agricole in arme de razboi, acesta in clara contradictie cu Miheia 4:3.
   Acest razboi nu permite eschivarea: "toti barbatii buni de lupta sa dea
   fuga si sa se apropie" (4:9), "cel slab sa zica: Eu sunt viteaz!" (4:10).
   Asa dupa cum textul o arata, slabiciunea este incurajata cu entuziasm, cel
   slab (halas) este numit "viteaz" (gabor), gata de razboi, asta in
   comparatie cu legea deuteronomica care interzicea participarea la vreo
   lupta a celor fricosi (Deut 20:8, Jud 7:3). Toata aceasta pregatire se
   face in graba, fara ca popoarele sa constientizeze ceea ce va urma. De
   altfel, profetii avertizasera asupra faptului ca un atac asupra poporului
   lui Jahwe inseamna propria distrugere (Is 17:12-14, 29:5, Iezec 38:17, Zah
   12:2, 14:2).

   Acest razboi nu doreste insa pedepsirea Sionului pentru pacatele sale, ci
   judecarea popoarelor in "valea lui Iosafat" pentru faptul ca au risipit pe
   Israel (Ioel 4:2). Desi s-a incercat localizarea geografica a acestui loc,
   "valea lui Iosafat" (emeq yohosapaf) este mai sigur un joc de c cuvinte al
   profetului. De fapt, "valea lui Iosafat" este mentionata numai de c Ioel
   si traducerea prin "Jahwe a judecat" este in spiritul contextului biblic.

   Dupa apelul incurajator facut de mesagerul divin, Jahwe descopera
   adevaratul obiectiv al luptei: judecata neamurilor in valea Iosafat (4:12
   si C 4:2). Desi sosite in graba si cu multa zarva, popoarele straine nu
   sunt I asteptate pe "campul de lupta" de armata israelita, ci de Jahwe,
   prezent nu ca un conducator de osti, ci ca Judecator si Domn. Scena este
   intrerupta de solicitarea unei terte persoane: "Acolo coboara, Doamne, pe
   vitejii Tai!" (4:11b). In Vechiul Testament Dumnezeu este prezentat ca
   facand singur judecata (a se vedea Is 2:4). Exegeza textului ne duce la
   concluzia ca "vitejii" lui Jahwe nu pot fi decat puterile ceresti, mai
   ales ca textul foloseste verbul nachat "a cobori" si nu precum in v. 9
   alah "a merge". Ca nu poate fi vorba despre o armata israelita putem
   deduce numai din nefirescul situatiei.

   Justificarea pedepsei ce apare in v. 13 ("faradelegile lor nu au seaman")
   ne reintoarce la inceputul capitolului (4:2-3). Popoarele sunt asemanate
   cu un camp care asteapta secerisul (Is 17:5, Mih 4:12, Mt 13:30, Apoc
   14:15), apoi cu struguri sau masline al caror rod, prin stoarcere, da pe
   dinafara. Faptul ca dusmanii sunt nimiciti cu propriile arme (4:13a) arata
   inca o data ca incurajarea lor pentru pregatirea de lupta a fost un
   neindoielnic discurs ironic. In v. 14 se reaminteste faptul ca toate
   acestea au loc in "Valea Judecatii" (emeq hecharut).

   Acceptiunea aproape unanima a exegetilor este ca textul de mai sus este o
   clara ironie la adresa popoarelor care, nesocotind interventia lui
   Dumnezeu in istorie, pornesc razboaie de cucerire cu scopul de a distruge
   statutul national al acelor state. Invitatia la razboi din v. 9 capata
   specificitate prin v. llb care nu poate fi altfel inteles decat in sensul
   afirmatiilor profetilor Isaia (8:9) sau Ieremia (46:3-6). Ironia devine
   mai ascutita in v. 10, unde se cere transformarea uneltelor de munca in
   arme si omul slab este incurajat ca un adevarat viteaz.

   Scopul acestui text este de a arata inca o data ca razboiul este
   eminamente o greseala a oamenilor avizi de putere si ca Dumnezeu este
   Judecator al popoarelor (in comp. cu Ps 9:8, 122:5).

   Concluzii asupra ideii de "razboi sfant" in istoria vechiului Israel

   "Razboiul" in timpul Primului Testament nu a fost nicidecum "sfant", insa
   el nu putea fi conceput in afara spatiului religios. Pana in momentul
   intrarii in Canaan, comunitatea era simbol al unitatii nationale,
   deopotriva loc al prezentei Sfinteniei lui Jahwe (prin Cortul Marturiei)
   si tabara de razboi. Jahwe este inteles primar ca un Dumnezeu Care
   intervine in razboaie pentru victoria lui Israel. Acele cateva texte care
   il prezinta pe Jahwe ca gibbor sau melek nu descriu nicidecum lupta ca un
   conflict cosmic, rupt de realitate, ci doar rezultatul ne apare ca
   miraculos (is 13, Ioel 4, Ps 18, Ex 15).

   Gerhard von Rad sustine pe baza dovezilor arheologice ca cucerirea
   oraselor Ai (Jos 7) si Jerihon (Jos 6) nu a fost rezultatul unor campanii
   militare. Paul Johnson afirma tot in virtutea argumentelor stiintifice ca
   cetati precum Ugarit, Biblos, Megiddo si Ierihon au suferit o "intrerupere
   totala a continuitatii populatiei ca urmare a jefuirii si abandonarii
   lor". Este posibil ca alte orase, precum Sichem, sa fi fost populate
   anterior exodului din Egipt de catre evrei, incat cucerirea lor sa nu mai
   para "o aventura disperata".Sa intelegem ca, in conformitate cu aceasta
   teorie, retorica "razboiului sfant" este doar o metoda de manipulare
   politico-religioasa?

   Cucerirea Canaanului a insemnat pentru Israel nu o proprie victorie
   politica, ci convingerea ca "Domnul a dat pe canaanei si pe ferezei in
   mainile lor" (Jud 1:1-4). De altfel, numai in acest context ideea de
   "razboi sfant" primeste o conotatie teologica, avand ca suport implicarea
   directa a lui Jahwe in istoria poporul ales. In epoca Judecatorilor si in
   vremea regelui Saul, Israel a dus doar razboaie de aparare a teritoriului,
   incat nu se poate vorbi de expansionism.

   In perioada premonarhica razboiul lui Israel are caracter sacral, insa
   aceasta nu inseamna ca el este unul religios. Israel lupta doar pentru
   credinta sa, pentru propria existenta. Razboiul poate fi socotit o fapta
   sfanta numai in cadrul unei ideologii si a unor legi proprii. Acesta a
   fost sensul de baza al "razboiului" in Israel, insa caracterul lui sacral
   s-a diminuat incepand cu epoca monarhica si se poate spune cu certitudine
   ca in timpul macabeilor razboiul a fost "profanat". Asadar, "razboiul
   sfant" al Islamului, definit ca raspandire a convingerilor religioase prin
   interventie armata, este o idee straina vechiului Israel. Israel nu lupta
   pentru credinta in Jahwe, ci Jahwe lupta pentru Israel. "Razboiul" nu este
   pentru poporul Israel un razboi cu caracter religios. El nu urmareste
   raspandirea credintei in Jahwe printre celelalte popoare si, prin urmare,
   relatarile despre cucerirea Canaanului nu fac referiri la zeitatile sau
   cultul canaanitilor.

   Israel lupta pentru existenta sa ca popor si nu pentru o libertate
   religioasa. Se poate insa afirma ca acest ideal al razboiului aproape ca
   dispare in perioada monarhica, ca urmare a existentei unei armate
   profesioniste. Acum comandantul ostirii nu mai este Jahwe, ci insusi
   regele (I Sam 8:20), iar soldatii nu doar simpli israeliti, ci persoane
   special pregatite si platite pentru acest scop (II Sam 24:1-9). Razboiul
   devine astfel o chestiune pur politica, o problema de stat si nu mai poate
   fi conceput ca "sfintit".

   Ca ideea de "sfintire a razboiului" se perverteste incepand cu perioada
   monarhica ne-o dovedeste insasi noua modalitate de pregatire a lui: in
   vederea oportunitatii declansarii unui razboi nu mai sunt intrebati
   preotii prin consultarea sortilor "urim" si "tummim", ci profetii (I Regi
   20:13.22.28, 5:10.12, II Regi 3.11-15, 13.15-19), sau chiar regele insusi
   cauta singur un raspuns favorabil (I Regi 22). Conceptul persista in
   cercurile profetice, insa gresita lui intelegere pune pe profeti in
   contradictie cu regele (I Regi 22.15-28).

   Contextul politic existent in perioada macabeilor trezeste amintirea
   vechilor razboaie. Nu lipsita de coincidenta ne apare noua descrierea
   pregatirii razboiului in I Macab 3:46-4:8: inainte de razboi se posteste
   (3:48, in parai, cu II Mac 13:10-12), spre a afla voia Domnului, in lipsa
   sortilor se deschide "Cartea Legii" (3:48) sau "Sfanta Carte" (II Macab
   8:23), se aduc inainte primele roade si zeciuiala (3:49), este chemat
   Domnul in ajutor prin strigate (3:51.54) si sunet de trambite (3:54). Cu
   toate ca "tipicul" pregatirii razboiului in epoca macabeilor este izbitor
   de asemanator cu cel existent in perioada pre-monarhica, diferentele sunt
   fundamentale: razboiul nu incepe ca porunca a lui Jahwe si, prin urmare,
   El nu intervine direct in acest conflict. Asa cum textele o arata,
   razboaiele macabeilor sunt castigate datorita avantajului militar.

   Roland de Vaux argumenteaza chiar ca razboaiele macabeilor aveau caracter
   religios: Matatia cere celor care au "ravna legii si se tin de legamant"
   sa-l urmeze (I Macab 2:27), Iuda incita la un razboi pentru popor si
   pentru "cele sfinte" (I Macab 3:44), pentru ca "cetatea si sfintele si
   Templul Domnului erau in pericol" (II Macab 15:17). Acesta nu este un
   razboi de aparare, ci se urmareste libertatea religioasa. Macabeii lupta
   impotriva "raului", a "necredinciosilor", a "pacatosilor" (I Macab
   2:44.48, 3:5.15, 7:5.23, 9:25), insa in realitate toate aceste argumente
   nu sunt decat forma religioasa a pretextelor politice.

   O teologie a tolerantei in Vechiul Testament

   In Vechiul Testament razboiul nu a fost nicicand laudat etic, ci
   dimpotriva a fost demascat ca un instrument omenesc politic de acaparare a
   puterii, contrar voii lui Dumnezeu.

   Cartea Proverbelor insista asupra faptului ca un razboi trebuie dus cu
   buna ratiune si echilibru: "Planurile vor fi stabilite prin sfat si fa
   razboi cu judecata!" (Prov 20:18) "caci prin masuri chibzuite vei face
   razboiul si biruinta prin multi sfatuitori" (Prov 24:6). De aceea, o
   caracteristica a razboiului in vechiul Israel o constituie faptul ca
   acesta era bine delimitat din punct de vedere juridic. Capitolul 20 din
   cartea Deuteronom este dedicat in intregime legilor despre razboi. Dupa ce
   in versetele 1-8 se recomanda neparticiparea la lupta a celor ce nu sunt
   pregatiti pentru aceasta (a se vedea si I Macab 3:56), prima lege are in
   vedere indemnul la Pace: "Cand te vei apropia de cetate ca sa porti razboi
   impotriva ei, fa-i indemn de pace" (20:10). Cucerirea unei cetati nu
   inseamna distrugerea ei, ci, conform textului, "tu vei manca toata prada
   vrajmasilor tai pe care Domnul Dumnezeul tau ti-a dat-o tie" (20:14).

   Legiferarea respectarii "blestemului", a interdictiei impuse de Jahwe, are
   drept scop pastrarea credintei nealterate: "Ca aceia sa nu va invete sa
   faceti toate ticalosiile pe care le-au facut ei pentru dumnezeii lor si ca
   sa nu gresiti inaintea Domnului Dumnezeului vostru" (20:18). Se poate
   vorbi chiar de un caracter ecologic al razboiului in v.19: "sa nu distrugi
   copacii ei (ai cetatii n.n.) si sa nu-i tai cu securea, ci sa te hranesti
   din ei si sa nu-i dobori."

   Inainte de inceputul unei lupte, Jahwe stabilea anumite interdictii, ce
   constituiau astfel parte din programul militar al israelitilor. De cele
   mai multe ori aceste interdictii se refereau la anumite persoane, bunuri
   materiale, la cetati sau popoare intregi. Valoarea pe care notiunea de
   "victorie" o dobandeste in cadrul teologiei "razboiului lui Israel" are
   caracter specific, intrucat aceasta nu are eminamente sens politic, ci, in
   primul rand, ea este consacrata Domnului. Nerespectarea interdictiilor
   impuse de Jahwe ca o conditie a victoriei atragea dupa sine "mania
   Domnului" (Jos 7:1, 22:20,1 Sam 15).

   Din punct de vedere lingvistic, cuvintele ce deriva din radacina hrm se
   intalnesc in primul rand in contextul relatarilor despre razboi (Jos 6:17,
   7:13, 11:12-15, Deut 13:16,1 Sam 15:8, is 34:5, Ier 50:21, 51:3).47 Cherem
   poate fi inteles ca ceva "separat", "ferit de profan", ceva interzis
   omului pentru ca este sfintit lui Dumnezeu. In contextul relatarii unui
   conflict, cherem apartine ritualului de razboi. Abia mai apoi acest termen
   va fi inglobat vocabularului religios-cultic (Num 18:14, Lev 27:21.28,
   Iezec 44:29). Cherem corespunde unei cereri exprese a lui Jahwe, unei
   porunci, unei interdictii, unui blestem divin (Deut 7:2, 20:17, Jos 8:2,
   Jud 21:11,1 Sam 15:3). Dupa cum se poate vedea, aceste formulari apartin
   cu precadere istoriei deuteronomice.

   Textul din Num 10:9 arata ca un razboi poate fi incununat de victorie
   numai cand el va fi "impotriva vrajmasilor care va asupresc". Un aspect
   pozitiv al acestui subiect il intalnim in interdictia data regelui David
   de a construi Templul: "Tu ai varsat mult sange si ai purtat razboaie
   mari; tu nu vei zidi casa numelui Meu, pentru ca ai varsat mult sange pe
   pamant inaintea Mea" (I Chr 22:8 si asem. 28:3).

   Numeroase sunt textele care arata ca violenta nu face parte din firescul
   istoriei si ca pacea promisa oamenilor nu este doar un ideal indepartat,
   ci realitate prezenta si intrinseca istoriei mantuirii noastre:

   "Domnul pe cel drept il incearca, dar uraste pe ucigas si pe cel care
   iubeste violenta" (Ps 11:5 si parai. Ps 140:12).

   "Izvor de viata este gura celui drept si gura ucigasului ascunde violenta"
   (Prov 10:11).

   "Omul violent amageste pe aproapele sau si il duce pe o cale care nu este
   buna" (Prov 16:29).

   "Nu fi invidios pe omul violent si nu alege vre-una din caile sale!" C
   (Prov 3:31)

   In unele texte razboiul este descris in toata uraciunea lui, cu furturi
   (Mih 2:8) si cu pierderi de vieti omenesti (II Sam 1:25, 11:25, Deut
   20:5-7, is 22:2). Doar "ziua Domnului" poate fi momentul abolirii
   razboiului. Pacea mesianica, ca semn eshatologic, va insemna transformarea
   armelor in unelte de lucru, abolirea oricarui conflict; atunci "nici un
   neam nu va mai invata razboiul" (is 2:2-4, Mih 4:2-4). Dumnezeu "va nimici
   carele din Efraim, caii din Ierusalim si arcul de razboi va fi frant. El
   va vesti pacea popoarelor si imparatia Lui se va intinde de la o mare pana
   la cealalta mare si de la Eufrat pana la marginile pamantului" (Zah 9:10).
   Jahwe este numit de Isaia "Domn al pacii" (Is 9:5).

   Milhamah (razboiul) este intalnit doar tarziu intr-o opozitie deplina cu
   salom (pacea): Ps 120:7, I Rg 20:18, Mih 3:5, Zah 9:10, Deut 20:12, Is
   27:4-5, I Rg 2:5. in nici un caz salom nu s-a definit intotdeauna ca
   "non-razboi", fapt dovedit in II Sam 11:7, Jud 8:9 sau I Rg 2:5.50

   Cartea Genezei ne descopera o profunda teologie a ceea ce inseamna
   violenta si razboiul. in vremea lui Noe, desele razboaie sunt cauza
   alterarii relatiei dintre om (inteles in text cu sens general de
   ..pamant") si Dumnezeu: "Pamantul a fost stricat inaintea lui Dumnezeu si
   s-a umplut de violenta " (Gen 6:11). Cf. Gen 6:13 violenta isi gaseste
   sfarsitul numai prin omorarea a tot ceea ce este rau: "Sfarsitul fiecarei
   fapturi este hotarat inaintea Mea intrucat s-a umplut pamantul de violenta
   (hamas) inaintea lor si iata Eu ii voi pierde de pe pamant." Se Poate
   vorbi asadar de functia de chatarsis a conflictului.

   In incercarea sa de a-si dovedi nevinovatia, Iov aduce drept argument
   lipsa violentei si rugaciunea curata: "nici o violenta nu a fost in
   palmele mele si rugaciunea mea este curata" (Iov 16:17). Relatia de
   interdependenta dintre cele doua notiuni dovedeste faptul ca invocarea lui
   Jahwe in contextul unui conflict armat nu este nicidecum in duhul de I
   iubire si dreptate al Vechiului Testament. De asemenea trebuie sa luam in
   ( considerare faptul ca "dreptatea" nu este un concept abstract al
   Primului Testament, ci el trebuie inteles ca "dreptatea lui Dumnezeu".

   Faptul ca mare parte din textele referitoare la "pace" au sens eshatologic
   se explica prin faptul ca acestea sunt scrise in perioada post-exilica,
   timp in care "mantuirea" lui Israel era vazuta ca iminenta victorie asupra
   vrajmasilor si instaurare a pacii mesianice vesnice. Armele vor fi
   distruse (Osea 1:5, 2:20, Zah 9:10, Ier 49:35, Mih 5:9) si dusmanii
   nimiciti (Is 41:12). Jahwe nu isi va mai ajuta poporul prin razboi (Osea
   1:7, Zah 4:6, is 2:4, Mih 4:3). Atunci "nu se va mai auzi (vorbindu-se de)
   violenta pe pamantul tau, de pustiire si prapad in hotarele tale. Tu vei
   numi "mantuire" zidurile tale si portile tale "lauda" (Is 60:18).

   Concluzie

   Specificitatea terminologiei vechi-testamentare cu referire la
   problematica "razboiului sfant" in Vechiul Testament face ca aceasta din
   urma sa nu poata fi pusa pe picior de egalitate cu concepte similare
   apartinand altor culturi sau religii. Dumnezeul lui Israel, prezentat in
   Vechiul Testament de Isaia ca "Domn al pacii", este totodata "Domn al
   vietii" pentru ca fiind El insusi Viata poate face intreaga existenta loc
   de salasuire a pacii.

   In Hristos moartea isi pierde puterea. in comuniunea cu El noi dobandim
   viata (In 11:25-26, 14:6, 1:4, 6:33.40, I In 5:40). Ca dar al lui
   Dumnezeu, viata trebuie respectata si nu trebuie pusa in pericol in
   contextul manifestarii puterii oamenilor, ci ea sa fie numai locul de
   manifestare a puterii lui Dumnezeu. "Ca El uraste (...) pe cel care isi
   acopera haina cu violenta, zice Domnul Savaot (ostirilor). Deci paziti-va
   viata (lit. paziti aceasta in mintea voastra) si nu fiti necredinciosi" (M
   2:16).

   Mesajul biblic este asadar unul al comuniunii, al dragostei si fricii de
   Dumnezeu, al smereniei si tolerantei. De aceea cuvantul Sfintei Scripturii
   pastreaza o mare valoare in dialogul inter-cultural si inter-religios in
   vederea promovarii pacii in lume.

   Drd. Catalin Vatamanu, „Războiul sfânt” din perspectiva Vechiului
   Testament, în „Studii Teologice”, București, Editura IBMBOR, Seria a
   III-a, anul II (2006), nr. 3, p. 100-119.

    

   Pe aceeaşi temă
     * Razboiul Razboiul
       Publicat in : Religie
     * Studiu de caz: islamul Studiu de caz: islamul
       Publicat in : Religii
     * Opriti masacrul Opriti masacrul
       Publicat in : Editoriale
   IFrame
   Publica un articol
   Aboneaza-te la newsletter Retete de post
     * Mareste coloana articolului
     * Micsoreaza fontul
     * Reseteaza fontul
     * Mareste fontul
     * Imprima
     * Trimite pe Facebook
     * Trimite pe Twitter
     * Trimite pe Stumble
     * Trimite pe Delicious
     * Trimite pe Digg

   03 Octombrie 2013

   Vizualizari: 13372

   Voteaza:

     * * 1
     * 2
     * 3
     * 4
     * 5
   Razboiul sfant din perspectiva Vechiului Testament 0 / 5 din 0 voturi. 1
   review utilizatori.
     * Trimite unui prieten
   Cuvinte cheie:

   razboiul razboiul sfant

  Comentarii (1)

     * Alexandru Boris Postat la 2009-03-01 21:42

       Razboiul sfant, vazut in mod managerial, prin analiza si sinteza
       informatiilor scrise de om de-a lungul timpului, pare acum ceva absurd
       si irational. Societatea noua declara ca respecta in totalitate
       drepturile omului, dar este incapabila sa respecte dreptul de a trai
       in siguranta al omului rational in fata actiunii de neimaginat a
       omului irational.
       Din acest motiv al nerecunoasterii omului irational, la care se adauga
       lipsa de informare si de respect a minimului de reguli transmise de
       Dumnezeu lui Moise, datorita prigoanei religiilor de catre stiinta,
       prin ignorare si batjocorirea totala a informatiilor obtinute prin
       revelatii, omul rational a decis sa-l controleze pe semenul sau,
       indiferent daca este rational sau nu. Acest control se va face prin
       introducerea in sistemul limbic din creier a unui microcip electronic,
       un fel de GPS prin care se urmareste trasabilitatea tuturor
       indivizilor. Acest lucru este acum realizat la animale, pasari, etc.
       Si a inceput a fi testat pe om din considerente medicale.
       Gravitatea acestui fapt este ca prin acest cip se pot induce anumite
       informatii, care pot conduce omul modificat genetic prin tehnologia
       fertilizarii in vitro sa execute fara sa vrea ordinele comandate de
       cineva de la distanta.
       Cum va putea omul simplu, fara cip, sa se apere de acesti posibili
       monstrii biologici, modificati genetic de om sa nu le fie frica, sa
       fie sadici, sa fie credinciosi sefului lor, etc.?
       In acest context al existentei fizice a raului suprem, prevazut recent
       de Parintele Iustin Parvu de la Manastirea Petru Voda, omenirea
       rationala si credincioasa va fi tarata fara sa vrea intr-un razboi
       fizic pe care va trebui sa-l castige, pentru a-i demonstra lui
       Dumnezeu ca a inteles scopul creatiei lumii. Cu siguranta omul
       credincios va fi luminat divin, asa cum a fost de-a lungul timpului,
       pentru a rezista curselor intinse de omul diabolic interesat sa-i
       acapareze sufletul si pentru a se implini profetiile transmise omului
       de catre Dumnezeu prin revelatii.

  Adauga comentariu

   Pentru a adauga un comentariu este nevoie sa te autentifici.

  RETELE SOCIALE

   Urmareste-ne pe Facebook Urmareste-ne pe twitter Trimite acesta pagina pe
                      googleplus Aboneaza-te la Newsletter
     * [IMG]Aplicatii mobil
     * [IMG]Scrie articole

  Citeşte şi:

     * Betleemul dinauntrul sufletelor noastre  Betleemul dinauntrul
       sufletelor noastre
     * Diferente...  Diferente...
     * Obisnuieste-ti limba sa spuna 'iarta-ma'  Obisnuieste-ti limba sa
       spuna 'iarta-ma'
     * Invataturi din Patericul Egiptean  Invataturi din Patericul Egiptean

  Comunitatea Crestin Ortodox

    Prieteni Albume, Evenimente, Grupuri

  Forumul Crestin Ortodox

     * Universul Credintei
     * Acatiste
     * Rugaciuni
     * Predici - Predica
     * Pastorale
     * Slujbe si randuieli
     * Sfaturi duhovnicesti
     * Magazin de carti
     * Calendar Ortodox
     * Sarbatori
     * Craciun
     * Paste
     * Colinde
     * Colinde Audio
     * Datini, obiceiuri si superstitii
     * Vietile sfintilor
     * Retete de post
     * Biserici si Manastiri
     * Biserici si Manastiri din Romania
     * Biserica in lume
     * Harta Manastirilor
     * Pelerinaje
     * Parinti
     * Educatie
     * Arta bizantina
     * Morala
     * Istoria Bisericii
     * Liturgica
     * Drept bisericesc
     * Dogmatica
     * Secte si culte
     * Biserica Ortodoxa
     * Religiile lumii
     * Sanatate si stiinta
     * Religie si filosofie
     * Biblia
     * Vechiul Testament
     * Noul Testament
     * Carti Ortodoxe
     * Dictionare
     * Dictionar mitologic
     * Dictionarul Teologilor Romani
     * Dictionar Religios
     * Poezie Ortodoxa
     * Povestiri cu talc
     * Interviuri
     * Editoriale
     * Liturghie
     * Credinta
     * Audio Ortodox
     * Religie
     * Remember
     * Povestea numelor
     * Reportaj
     * Icoane facatoare de minuni
     * Canoane
     * Urari de sarbatori
     * Credinta pentru copii
     * Biblia pentru copii
     * Educatia copiilor
     * Ghicitori
     * Jocuri
     * Povestiri audio
     * Povestiri cu talc
     * Rugaciuni copii

  Newsletter

   Aboneaza-te si afla in fiecare saptamana noutatile de pe CrestinOrtodox.ro

   _____________________
   [ Aboneaza-te ]
   Articole recomandate
   Cinstirea Sfantului Arhidiacon Stefan

Cinstirea Sfantului Arhidiacon Stefan

   Publicat in : Predici la sarbatori
   Predica la Duminica dinaintea Nasterii Domnului

Predica la Duminica dinaintea Nasterii Domnului

   Publicat in : Duminica dinaintea Nasterii Domnului
   Sfintii 14.000 de prunci ucisi de Irod

Sfintii 14.000 de prunci ucisi de Irod

   Publicat in : Religie
   Soborul Maicii Domnului

Soborul Maicii Domnului

   Publicat in : Soborul Maicii Domnului
   Moastele Sfantului Arhidiacon Stefan

Moastele Sfantului Arhidiacon Stefan

   Publicat in : Sfantul Dimitrie cel Nou Basarabov
   Praznicul Nasterii Domnului

Praznicul Nasterii Domnului

   Publicat in : Nasterea Domnului - Craciunul
     * Am uitat parola
     * Cont nou
     * Login
   Crestin Ortodox Homepage
   Tot site-ul
   Sectiuni site
   Manastiri in Romania
   Articole
   Audio Ortodox
   Stiri
   Carti ortodoxe
   Credinta pentru copii
   Dictionar
   Imagini _____________________
   [ CAUTA ]
     * CrestinOrtodox.ro
     * Religie
     * | Razboiul sfant din perspectiva Vechiului Testament
   31 de cugetari zilnice despre ingerul pazitor
   31 de cugetari zilnice despre ingerul pazitor Viaţa este o luptă. Vai de
   cel care nu iese victorios din ea! Moartea veşnică este soarta lui! Dar pe
   cel care îşi păstrează curajul şi se supune voinţei lui Dumnezeu, niciun
   rău nu-l va atinge. Condus de harul lui Dumnezeu, el va birui, iar
   răsplata sa v 15.00 Lei
   Calea imparateasca a Crucii Domnului care duce la viata vesnica
   Calea imparateasca a Crucii Domnului care duce la viata vesnica Fără cruce
   nu există mântuire pentru suflet, nu este nădejde pentru viaţa veşnică.
   Fără sfânta cale a crucii nu există altă cale către viaţă şi către
   adevărata pace sufletească. Oriunde ai merge, orice ai căuta, fără calea
   Sfintei Cruci nu vei găsi nici c 16.00 Lei
   Calatoria la Ierusalim (1859) - Ieromonahul Andronic
   Calatoria la Ierusalim (1859) - Ieromonahul Andronic După câțiva ani am
   ajuns, de această dată împreună cu Sorin Grigoruță, la sfârșitul
   „călătoriei”1 îndreptate către editarea unui nou manuscris: Călătoria la
   Dătătoriul de Viiață Mormânt al Domnului Dumnezeu și Mântuitoriului nostru
   Iisus Hristos și la cel 49.00 Lei
   Familia in Israelul biblic
   Familia in Israelul biblic Cartea Părintelui Lector dr. Cătălin Vatamanu,
   cu titlul „Familia în Israelul biblic. Premise hermeneutice”, își propune
   nu doar să completeze ceea ce deja s-a publicat în domeniu, ci să prezinte
   punctul de vedere al cercetătorului textului sacru. Volumul 35.00 Lei
   Sinodalitate ortodoxa si primat papal
   Sinodalitate ortodoxa si primat papal Cartea de față reprezintă o evaluare
   istorică a pretențiilor romano-catolice în privința primatului și
   infailibilității papale. Ca mădular al Bisericii Creștine Ortodoxe aflat
   sub Patriarhia Constantinopolului, trebuie să recunosc că mă întristează
   cu ade 37.00 Lei
   Predici despre milostenie, nevointa si frica de Dumnezeu
   Predici despre milostenie, nevointa si frica de Dumnezeu Volumul de față
   reunește o selecție de douăzeci de predici care tratează tema milosteniei,
   a nevoinței și a fricii de Dumnezeu. În cazul fiecărei predici în parte am
   menționat, prin intermediul notelor de subsol, atât textul latinesc-sursă,
   cât și data la 45.00 Lei
   Scrieri II - Tratate demonstrative despre purcederea Duhului Sfant
   Scrieri II - Tratate demonstrative despre purcederea Duhului Sfant Cele
   două Tratate demonstrative despre purcederea Duhului Sfânt, a căror
   traducere în limba română, nouă și îmbunătățită, este prezentată aici12,
   figurează printre cele dintâi scrieri ale Sfântului Grigorie Palama, și
   sunt în orice caz primele sale scrier 55.00 Lei
   Leacuri manastiresti. Vol. 2
   Leacuri manastiresti. Vol. 2 Cartea Leacurilor mănăstirești le este de
   folos atât oamenilor sănătoși, dar mai ales celor bolnavi, pentru că
   aceștia fac cunoștință cu o terapie neagresivă, despre care în cabinetele
   medicale de obicei nu li se vorbește. Aceasta prezintă sistematizat pr
   35.00 Lei
   O zi de viata sfanta. Sfaturi practice pentru organizarea vietii
   crestinului
   O zi de viata sfanta. Sfaturi practice pentru organizarea vietii
   crestinului Te numesti crestin? Esti crestin în fapt? Traiesti cum ar
   trebui sa traiasca un crestin, adica doresti cu ardoare si cauti cu nesat
   cele pe care le cauta un crestin adevarat? Rasplata pe care Domnul o
   fagaduieste adevaratului crestin în viata de apoi treb 15.00 Lei
   CrestinOrtodox Mobil | Politica de Cookies | Politica de Confidentialitate
   | Termeni si conditii

  Acest site foloseste Cookie-uri.

   Folosim cookie-uri pentru a personaliza continutul si reclamele, pentru a
   oferi caracteristici specifice retelelor sociale si pentru a analiza
   traficul nostru. De asemenea, impartasim informatii despre felul in care
   ne utilizati site-ul, cu partenerii nostri de pe retelele sociale, de
   publicitate si de statistica in conformitate cu Politica de
   confidentialitate.

   Va puteti administra preferintele in Setari cookie.

   Accept Cookie-urile
   Setari Cookie-uri
    

  Nu ai acceptat Termeni si Conditii

   Pentru a continua utilizarea serviciilor oferite de site-ul
   CrestinOrtodox.ro, avem nevoie de acordul dumneavoastra la modificarile
   aduse la Termeni si Conditii.

   Accepta Termeni si Conditii
