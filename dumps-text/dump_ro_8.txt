   #alternate alternate alternate

   Treci la conținutul principal

   IFRAME: https://www.googletagmanager.com/ns.html?id=GTM-WBDQQ5

   Moldova Moldova
   (BUTTON) Modifică opțiunile de navigare

     * Română
     * English
     * русский

Global Links

     * Visit UNICEF Global

     * Contrast puternic

   Moldova Moldova

     *
          + DESCOPERĂ UNICEF
               o Contactează-ne!
               o Lucrează împreună cu noi
               o Partenerii noștri
     * Centru media

   Donează

Main navigation

     * Ce facem
     * Date și cercetări
     * Știri și articole
     * Implică-te!

   Search area has closed.
   Search area has opened.
   CAUTĂÎNCHIDE

Caută UNICEF

   Fulltext search ______________________________
   ______________________________
   Max ______________________________
   Apply

   Postări de blog

Un an mai târziu

365 zile de război și strămutare pentru copiii din Ucraina

   Maha Damaj, Reprezentantă de Țară, UNICEF Moldova
   Perspective
   Maha Damaj, UNICEF Country Representative in Moldova Maha Damaj, UNICEF
   Country Representative in Moldova
   UNICEF/Moldova/2023
     * Available in:
     * Română
     * English
     * русский

   20 Februarie 2023

   Oricât de greu ar fi să ne imaginăm, au trecut 365 de zile de la
   începutul războiului în Ucraina. Bineînțeles, în aceste zile vor exista
   multe mesaje care scot în evidență amploarea a ceea ce s-a întâmplat de
   atunci în cifre.

   Cifre, care vorbesc despre milioanele de ucraineni care au fugit din
   casele lor, despre miile de școli, case și instituții medicale
   distruse, despre numărul de prunci născuți în buncăre și despre cei
   peste 5 milioane de copii ucraineni cărora li s-a luat educația, zilele
   de naștere, prietenii și comunitățile lor.

   Și eu folosesc cifrele pentru a comunica impactul războiului asupra
   ucrainenilor, moldovenilor, copiilor. Totuși, cifrele sunt doar un
   mijloc de comunicare, iar impactul real se află în spatele lor.

   Impactul real al războiului, sau al oricărui conflict, este visceral;
   corpul îl simte și își amintește. Chiar dacă nu ucide și nu mutilează,
   efectele psihologice asupra copiilor, părinților și familiilor sunt o
   cicatrice care nu se vindecă.

   Viața acestor copii va fi schimbată ireversibil și există un ”înainte”
   și un ”după” care le va defini pentru totdeauna modul în care percep ei
   lumea. Trebuie să ne asigurăm, împreună, că îi putem îndrepta spre
   stabilitate și siguranță, pentru a le permite să treacă peste teroare
   și anxietate, să viseze la un viitor mai bun, o lume mai bună, care să
   abordeze inechitățile și să construiască pacea din nou.

   Spun acest lucru nu numai în capacitatea mea profesională de avocat al
   drepturilor copilului și umanist, ci și din experiența personală. Vin
   dintr-o regiune care a fost marcată de conflicte de peste o jumătate de
   secol și voi recunoaște că partea cea mai înfiorătoare nu este doar să
   văd costul războiului în ceea ce privește viața umană și distrugerile,
   ci să îl văd repetându-se.

   La scurt timp după ce a început războiul anul trecut m-am dus la
   Palanca unde am întâlnit familii ucrainene care veneau în Moldova.
   Acolo, în mijlocul oamenilor cu cărucioare, am stat față în față cu
   adevărata groază provocată de război; mame strângând în brațe
   nou-născuții și copiii mai mari, cu fețele lor pline de frică și
   exasperare, cu suferința și dezorientarea din ochii lor.

   Chiar atunci am simțit un nod în gât și mi-am stăpânit cu greu
   lacrimile. Din nou eram în mijlocul unui război. După cum am spus,
   corpul își amintește, iar acele scene a adus amintiri de acum patruzeci
   de ani. Experiența mea de a fi strămutată la vârsta de 5 ani cu mama
   mea și doi frați mai mari nu a lăsat traume, fiind  rezolvată demult,
   dar anxietatea și incertitudinea de a lăsa totul în urmă și de a mă
   îndrepta către necunoscut mi-au rămas în memorie pentru totdeauna.

   Astăzi, îmi amintesc de iubirea imensă și forța părinților mei, care au
   fost barometrul nostru de siguranță și stabilitate, în timp ce luptau
   să-și reconstruiască viața într-o țară străină.

   Deși nu este în puterea mea să pun capăt conflictelor - și nu voi
   înceta niciodată să pledez ca acestea să se încheie - am văzut cu ochii
   mei cât este de valoroasă sprijinirea comunităților de refugiați,
   astfel încât războiul să nu îi definească pentru tot restul vieții. În
   același timp, nu este un capitol pe care vrem să-l ștergem din
   memoriile lor, sau să-l diluăm, pentru că trebuie să respectăm ceea ce
   au trăit acești copii. Este adevărat că copiii sunt fragili, dar în
   același timp ei își clădesc o rezistență care îi ghideză în timpul
   primelor șocuri. Anume aici trebuie să intervenim, pentru a le facilita
   tranziția rapidă spre stabilitate; printr-o rutină zilnică care îi
   ajută să proceseze experiențele prin care au trecut într-un mod
   sănătos.

   UNICEF Moldova face acest lucru în parteneriat cu autoritățile din
   educație și sănătate, cu municipalitățile, societatea civilă și alte
   organizații umanitare, dar și întreaga familie ONU. Încă de la
   începutul războiului, ne-am concentrat pe furnizarea de informații,
   oferirea de sprijin și servicii de un spectru larg pentru familii,
   copii și vârstnici.

   Lucrând îndeaproape cu ministerele și agențiile de resort din Republica
   Moldova, împreună cu partenerii noștri am oferit resurse, echipamente
   și instruire pentru a consolida sistemele de furnizare de servicii de
   sănătate, educație, protecție a copiilor și protecție socială – astfel
   încât nevoile celor mai vulnerabili să nu fie neglijate.

   La UNICEF, ne concentrăm pe nevoile copiilor, pe asigurarea siguranței,
   protecției și prevenirii abuzului – vorbim în special de copiii care
   călătoresc singuri sau neînsoțiți de părinții lor, dar și de alte
   categorii expuse riscului. Dotăm școlile și grădinițele și spațiile de
   joacă cu materiale cognitive și jucării, astfel încât cei mai mici
   copii ucraineni să se împrietenească cu copiii moldoveni. Acțiunile
   noastre sprijină coeziunea socială dintre comunitățile gazdă și cele de
   refugiați.

   Vom continua să sprijinim departamentele de educație și sănătate cu
   tehnologii informaționale pentru a îmbunătăți digitalizarea acestor
   sectoare - nu numai pentru a extinde capacitatea de a sprijini
   refugiații din Ucraina, ci și pentru a le aduce mai aproape de
   sistemele din Uniunea Europeană. Deși copiii vor rămâne obiectivul
   nostru principal, știm că nu putem face acest lucru fără a asigura
   bunăstarea părinților – deoarece părinții sunt cei care oferă copiilor
   siguranță emoțională și dragoste, și asta este fundamentul pe care se
   construiește speranța și rezistența.

   Astăzi se împlinesc 365 de zile de când copiilor li s-au luat pacea,
   casele,  comunitățile lor. UNICEF este alături de copiii și părinții
   din Ucraina.


About Blog

   UNICEF works in some of the world’s toughest places, to reach the
   world’s most disadvantaged children. Across more than 190 countries and
   territories, we work for every child, everywhere, to build a better
   world for everyone.

   Follow UNICEF on Twitter, Facebook, Instagram and YouTube

Explore our blog topics:

   Impact
   Jurnal
   Opinie
   Perspective

Related topics

   Criza și răspunsul umanitar
   Criza migrației și a refugiaților
   Republica Moldova

More on the blog

   Maha Damaj, UNICEF Country Representative in Moldova

   Postări de blog

Un an mai târziu

   365 zile de război și strămutare pentru copiii din Ucraina
   Citește articolul

Footer

   UNICEF în Moldova
     * Ce facem
     * Date și cercetări
     * Știri și articole
     * Partenerii noștri

   Implică-te!
     * Posturi vacante
     * Procurări
     * Facebook
     * Twitter

   Donează

Social

     *
     *

Footer Secondary

     * Aspecte legale
     * Contactează-ne!
