   Urmărește Euronews România la cei mai importanți operatori de cablu TV din
   țară: Digi (canalul 66), Orange (canalul 106), Vodafone (canalul 410).

   [ Submit ]
   Deschide meniul
   DE URMĂRIT
     * DE URMĂRIT.
     * CEHIA
     * REVOLUȚIA DIN 1989
     * CRĂCIUN
     * INTELIGENȚA ARTIFICIALĂ
   RomâniaMy EuropeInternațional#TheCubeSportGreenNextTravelCulturăJurnaliști
   Video  Live  Ultimele  Meteo

   Caută...

   Română

   Română

   Caută...

   Caută...

     * România
     * My Europe
     * Internațional
     * #TheCube
     * Sport
     * Green
     * Next
     * Travel
     * Cultură
     * Jurnaliști
       Mai mult
     * *  Video
     * Live
    1. >
    2. Internațional >
    3. Global >
    4. Război Israel-Hamas, ziua 49. IDF confirmă că ostaticii israelieni
       eliberați se află în Israel

   ȘTIRI EXTERNE

Război Israel-Hamas, ziua 49. IDF confirmă că ostaticii israelieni eliberați se
                                 află în Israel

   Publicat de: Euronews
   Publicat la: 24/11/2023, 23:16 • Actualizat la: 24/11/2023, 23:19
   Distribuiți această știre

   Treizeci şi nouă de palestinieni au fost eliberaţi, vineri, din închisori
   israeliene în cadrul acordului de armistiţiu încheiat cu Hamas, a anunţat
   emiratul Qatar, care a mediat înţelegerea, transmit dpa şi AFP, citate de
   Agerpres. Totodată, Hamas a eliberat, tot vineri, 24 de ostatici.

   Urmărește evenimentele din ziua 48 a războiului Israel-Hamas.

   Sumar:

     * IDF confirmă că ostaticii eliberați au ajuns în Israel.
     * 39 de palestinieni au fost eliberaţi, vineri, din închisori
       israeliene.
     * Hamas a eliberat, vineri, primii ostatici. Este vorba despre 24 de
       persoane, în total, la acest moment, care au fost ținuți în
       captivitate încă de la începutul conflictului.
     * Cei 13 ostatici israelieni au fost predați Armatei, potrivit ultimelor
       informații.
     * Armistițiul de patru zile dintre Israel și gruparea militantă Hamas
       intră vineri în vigoare. Anunțul vine de la ministerul de externe al
       Qatarului, unul dintre negociatori. Benjamin Netanyahu a primit lista
       celor care vor fi eliberați de Hamas. Armata israeliană a anunțat că
       nu se va retrage însă din Gaza, pe timpul încetării focului.
     * Între timp, directorul celui mai mare spital din Fâșia Gaza a fost
       arestat. Schimbul efectiv de ostatici ar trebui să înceapă peste 9
       ore, la ora 16, conform înțelegerii. Între timp, soldații israelieni
       au primit instrucțiuni clare despre modul în care să se poarte cu cei
       eliberați de Hamas.
     * Peste 14.800 de persoane au fost ucise în Gaza începând cu 7
       octombrie. În Israel, bilanțul oficial al victimelor atacurilor Hamas
       se ridică la aproximativ 1.200 de morți.
     * Raidurile militare israeliene continuă și pe timpul nopții în
       Cisiordania ocupată, unde aproximativ 211 palestinieni au fost uciși
       de la începutul războiului.
   24/11/2023 , 23:16

       Joe Biden: „Toți acești ostatici au trecut printr-o dramă oribilă”

   Joe Biden, președintele SUA: „Toți acești ostatici au trecut printr-o
   dramă oribilă. Este începutul unei lungi perioade de recuperare pentru
   ei”.

   24/11/2023 , 22:58

             IDF confirmă că ostaticii eliberați se află în Israel

   Forțele de Apărare Israeliene (IDF) au confirmat că ostaticii israelieni
   eliberați din Fâșia Gaza se află acum în Israel și au fost supuși
   controalelor medicale.

   O declarație a IDF spune, potrivit The Guardian:

   „Ostaticii eliberați au fost supuși unei examinări medicale inițiale pe
   teritoriul israelian. Ei vor continua să fie însoțiți de soldați IDF în
   timp ce se îndreaptă spre spitalele israeliene, unde se vor reuni cu
   familiile lor”.

   24/11/2023 , 22:15

   Benjamin Netanyahu: ”Suntem hotărâţi să-i aducem acasă pe toţi ostaticii”

   Premierul israelian a afirmat vineri că el şi guvernul său sunt "hotărâţi
   să-i aducă acasă pe toţi (ostaticii)" aflaţi în mâinile Hamas, după
   eliberarea vineri a 13 israelieni în cadrul unui acord cu mişcarea
   islamistă palestiniană, relatează AFP.

   "Suntem hotărâţi să-i aducem înapoi pe toţi ostaticii. Acesta este unul
   dintre obiectivele războiului şi suntem hotărâţi să îndeplinim toate
   obiectivele războiului", a declarat Benjamin Netanyahu, potrivit unui
   comunicat, după şapte săptămâni de război în Fâşia Gaza controlată de
   Hamas.

   Biroul prim-ministrului israelian a publicat lista oficială cu numele
   celor 13 ostatici israelieni eliberaţi vineri din Gaza în baza acordului
   între Israel şi Hamas, notează AFP şi Reuters.

   În baza acordului cu Hamas, Israelul a eliberat vineri, la rândul său, 39
   de femei şi minori palestinieni din închisori.

   Armistiţiul dintre Israel şi Hamas în Gaza a intrat în vigoare vineri, la
   ora locală 07.00 (05.00 GMT). În această pauză de patru zile, urmează să
   fie eliberaţi 50 de ostatici ai Hamas în Gaza şi 150 de deţinuţi
   palestinieni.

   24/11/2023 , 19:55

Schimb la schimb: Hamas a eliberat 24 de ostatici, iar Israel, 39 de prizonieri
                                  palestinieni

   Treizeci şi nouă de palestinieni au fost eliberaţi vineri din închisori
   israeliene în cadrul acordului de armistiţiu de patru zile încheiat cu
   Hamas, a anunţat emiratul Qatar, care a mediat înţelegerea, transmit dpa
   şi AFP, citate de Agerpres.

   „Confirmăm eliberarea a 39 de femei şi copii deţinuţi în închisori
   israeliene, cu implementarea obligaţiilor din prima zi a acordului”, a
   afirmat purtătorul de cuvânt al Ministerului de Externe de la Doha, Majid
   al-Ansari, pe platforma socială X.

   În acelaşi anunţ, purtătorul de cuvânt a precizat că un total de 24 de
   ostatici au fost predaţi Comitetului Internaţional al Crucii Roşii (CICR).

   La Bangkok, prim-ministrul Srettha Thaivisin a scris pe platforma X că
   „serviciile de securitate şi Ministerul de Externe au confirmat că 12
   ostatici thailandezi au fost deja eliberaţi”.

   O sursă apropiată de Hamas a confirmat pentru AFP că „străinii
   thailandezi” au fost eliberaţi, vineri, în plus faţă de ostatici
   israelieni, sursa evocând „un gest consimţit” de mişcarea palestiniană.

   24/11/2023 , 17:35

     Hamas a eliberat primii ostatici: 24 de persoane, în total, până acum

   Potrivit celor mai recente informații, Ministerul de Externe al Qatar a
   confirmat eliberarea a 24 de ostatici după șapte săptămâni de captivitate
   în Fâșia Gaza, potrivit AP.

   „Este vorba despre 13 cetățeni israelieni, dintre care unii au dublă
   cetățenie, pe lângă 10 cetățeni thailandezi și un cetățean filipinez”, a
   declarat Majed al-Ansari, purtătorul de cuvânt al Ministerului de Externe
   din Qatar.

   Qatar a fost un mediator cheie în eliberarea ostaticilor.

   13 ostatici israelieni, femei și copii, răpiți de Hamas în timpul atacului
   din 7 octombrie, au fost eliberați de Hamas, vineri, și predați
   organizației Crucea Roșie din Egipt. Ei sunt duși la granița cu Egiptul,
   Rafah, ca parte a acordului temporar de încetare a focului, transmite
   Euronews.

   Cei 13 ostatici israelieni au fost predați Armatei. Ei sunt pe teritoriul
   egiptean, are loc o primă evaluare extrem de rapidă a stării lor, la fața
   locului, sunt urcați în elicoptere și transportați la un spital.

   Ostaticii vor trece, apoi, printr-un proces de întrebări din partea Șin
   Betului, Serviciului de securitate intern al Israelului, posibil și
   Mossadul, Serviciul de securitate extern.

   „Poate că nu își dau seama și nu realizează, dar ei sunt deținătorii unor
   informații pe care serviciile de intelligence și militarii le consideră
   esențiale pentru a-și continua lupta împotriva Hamas”, spune jurnalistul
   Euronews România, Cătălin Lența.

   E un moment de bucurie pentru ostaticii eliberați, pentru familiile
   acestora, însă mai sunt ostatici luați de Hamas care așteaptă eliberarea.

   24/11/2023 , 16:42

 Israel, gata să-i primească pe ostaticii eliberați. La baza aeriană Hatzerim,
                       soldații au adus pături și jucării

   Ostaticii răpiți de militanții Hamas și care vor fi eliberați astăzi din
   Fâșia Gaza vor fi transportați în cinci spitale din Israel, pentru a primi
   îngrijiri medicale. Ajunși în țară, ei vor putea lua legătura cu familiile
   lor doar prin intermediul unui apel video, anunță autoritățile. Înainte de
   a ajunge acasă, ostaticii vor discuta cu psihologi. Mulți dintre ei și-au
   pierdut părinții sau frații și trebuie să fie pregătiți înainte de a primi
   veștile triste. 

   Cei 13 ostatici israelieni, primii care sunt eliberați, vor trece granița
   dintre Fâșia Gaza și Egipt prin punctul de la Rafah. De acolo, ei vor fi
   transportați la o bază aeriană în sudul Israelului.

   Ziv Agmon, reprezentant al Guvernului israelian: ”Ostaticii eliberați vor
   trece frontiera însoțiți de reprezentanți ai Crucii Roșii. Apoi, ei vor fi
   preluați de membri ai Forțelor de Apărare Israeliene. Ei se vor întâlni cu
   fiecare ostatic, îi vor identifica și vor verifica dacă prizonierii
   eliberați sunt cei indicați pe liste.”

   La baza aeriană a fost pregătită o sală în care vor ajunge întâi
   prizonierii eliberați. Soldații au adus pături, obiecte de igienă
   personală și jucării. În acest punct, ostaticii vor fi supuși unui scurt
   control medical și psihologic. De aici, ei își vor putea suna rudele. 

   Ziv Agmon, reprezentant al guvernului israelian: ”Mulți dintre ostaticii
   care vor fi eliberați și-au pierdut rudele. Sunt copii ai căror părinți au
   murit, au fost uciși. Unii și-au pierdut frații. Pentru că nimeni nu a
   putut legătura cu prizonierii, nu știm dacă ostaticii știu ce s-a
   întâmplat în aceste săptămâni, iar acesta este un detaliu foarte
   important.”

   Prizonierii eliberați vor fi transportați mai târziu la cinci spitale.
   Unul dintre ele se află în orașul Petah Tikva. Asistentele medicale au
   adus pe hol rățuște gonflabile, în semn de bun venit pentru copii care vor
   sosi.

   24/11/2023 , 08:34

   Purtător de cuvânt al armatei israeliene: 'Războiul nu s-a terminat încă'

   "Războiul nu s-a terminat încă", a avertizat purtătorul de cuvânt al
   armatei israeliene, Avichay Adraee, într-un mesaj în limba arabă adresat
   civililor palestinieni din Gaza. Într-o postare pe X, el a spus:

   ”Pauza umanitară este temporară. Nordul Fâșiei Gaza este o zonă de război
   periculoasă și este interzisă deplasarea spre nord. Pentru siguranța
   dumneavoastră, trebuie să rămâneți în zona umanitară din sud.

   Este posibilă doar deplasarea din nordul Fâșiei spre sud prin intermediul
   drumului Salah al-Din. Deplasarea rezidenților din sudul Fâșiei către nord
   nu este permisă și este periculoasă.”

   Înainte de încetarea focului, Israelul a bombardat în mod repetat sudul
   Fâșiei Gaza, în ciuda faptului că le-a spus palestinienilor să se
   refugieze acolo.

   24/11/2023 , 08:06

                       Trei camioane intră în Fâșia Gaza

   Trei camioane au intrat în Fâșia Gaza, două pentru combustibil și unul
   pentru gaz, relatează un reporter pentru Al Jazeera.

   Acestea se află în parcarea pentru camioane din interiorul Fâșiei Gaza și
   vor fi transferate în curând la stații.

   Urmărește canalul Euronews România pe WhatsApp!

Te-ar putea interesa și

  UPDATE. Război Israel-Hamas. Trupele israeliene continuă să se mobilizeze în
  apropiere de Gaza

  Armistițiul Israel-Hamas, analizat. Ovidiu Raețchi: Acceptarea schimbului de
  ostatici arată că Hamas este în criză

  EXCLUSIV. Ambasadorul Israelului în România: Fără presiune militară, Hamas va
  continua să lupte și nu ne vom putea salva ostaticii

Taguri

     * ISRAEL
     * PALESTINA
     * RĂZBOI
   Ultimele
     * 20:02
       ACTUALITATE

       Cinci articole cu care să închei ziua

     * 19:38
       ACTUALITATE

       Anul 2024 vine cu scumpiri. Un euro va depăși pragul psihologic de
       cinci lei până la jumătatea anului viitor

     * 19:00
       ACTUALITATE

       Încă 32 km în circulație, de la Craiova la Pitești. Mai sunt în lucru
       două tronsoane din cei 121 de km

     * 18:20
       ȘTIRI EXTERNE

       UPDATE. Candidatura jurnalistei Ekaterina Dunţova la prezidenţiale,
       respinsă de Comisia electorală

     * 16:45
       ȘTIRI EXTERNE

       Rusia elimina taxele la import pentru carnea de pui în ideea de a
       coborî preţurile

   Vezi mai mult

ARTICOLE DIN ACEEAȘI CATEGORIE

   [IMG][IMG]
   ȘTIRI EXTERNE

Mai mult ajutor umanitar pentru Fâșia Gaza. Ambasador ONU: ”Nu vom renunța până
când nu vom ajunge la o încetare imediată a focului”

   Consiliul de Securitate al ONU a adoptat o rezoluție prin care solicită
   mai mult ajutor umanitar pentru Fâșia Gaza.

   23/12/2023
   [IMG][IMG]
   ȘTIRI EXTERNE

Consiliul de Securitate al ONU adoptă o rezoluție pentru suplimentarea
ajutoarelor în Fâșia Gaza, fără suspendarea ostilităților

   Consiliul de Securitate al ONU a adoptat vineri o rezoluție prin care
   solicită accelerarea imediată a livrărilor de ajutoare pentru civilii din
   Fâșia Gaza, însă fără a include solicitarea inițială de ”suspendare
   urgentă a ostilităților” dintre Israel și gruparea Hamas.

   22/12/2023
   [IMG]Stonehenge,
   ȘTIRI EXTERNE

FOTO. Mii de oameni s-au reunit la Stonehenge pentru a celebra solstiţiul de
iarnă

   Mii de oameni au întâmpinat cu urale răsăritul soarelui atunci când acesta
   şi-a făcut apariţia deasupra complexului Stonehenge din Anglia vineri,
   ziua ce marchează solstiţiul de iarnă.

   22/12/2023
   [IMG][IMG]
   ȘTIRI EXTERNE

Vladimir Putin va continua livrarea de ajutor umanitar către Gaza

   Preşedintele rus Vladimir Putin i-a promis vineri preşedintelui
   Autorităţii Naţionale Palestiniene (ANP), Mahmoud Abbas, să continue
   livrarea de ajutor umanitar către Fâşia Gaza şi a lansat în acelaşi timp
   un nou apel la "încetarea rapidă a vărsării de sânge".

   22/12/2023
   [IMG][IMG]
   ȘTIRI EXTERNE

Hamas: Niciun ostatic nu va mai fi eliberat până când Israelul nu va înceta să
mai atace Gaza

   Hamas nu va elibera mai mulți ostatici până când Israelul nu-și va opri
   operațiunea militară din Gaza, a declarat Ghazi Hamad, liderul principal
   al grupării militante palestiniene.

   22/12/2023
   [IMG][IMG]
   ȘTIRI EXTERNE

După hotărârea privind binecuvântările pentru cuplurile de acelaşi sex, papa
Francisc denunţă ideologiile inflexibile

   Papa Francisc a avertizat joi împotriva poziţiilor ideologice inflexibile,
   care pot împiedica Biserica să vadă realitatea şi să progreseze.

   21/12/2023
   [IMG]Josep Borrell și Antony Blinken
   ȘTIRI EXTERNE

UE se alătură coaliţiei conduse de SUA împotriva atacurilor comise de rebelii
Houthi

   Statele membre ale Uniunii Europene au convenit să contribuie la
   operaţiunea "Gardianul Prosperităţii" condusă de Statele Unite şi al cărei
   obiectiv este să protejeze transportul maritim comercial din Marea Roşie
   de atacurile din Yemen comise de rebelii Houthi, susţinuţi de Iran.

   21/12/2023
   [IMG]Spania are cel mai puternic pașaport
   TURISM

Cel mai puternic pașaport din lume, la final de 2023: Cum a reușit Spania să
devanseze Singapore în lupta pentru primul loc

   Spania are cel mai puternic pașaport din lume, potrivit unui nou raport.
   Clasamentul realizat de site-ul de informații despre vize VisaGuide.World
   arată că Spania devansează Singapore, care a ocupat primul loc în
   popularul Henley Passport Index, publicat în octombrie.

   20/12/2023
     * Teme

          * România
          * MyEurope
          * Internațional
          * #TheCube
          * Green
          * Next
          * Travel
          * Cultură
     * Servicii

          * Live
          * Video
          * Ultimele Știri
     * Utile

          * Despre Euronews
          * Aplicația Mobilă
          * Politica Cookie
          * Gestionați preferințele
          * Contact

   Urmărește-ne

     * * *   * * Copyright © euronews 2023 -

   Română
