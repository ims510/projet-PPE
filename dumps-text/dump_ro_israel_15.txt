   Link: canonical
   Link: shortlink
   Mergi la conţinutul principal

   Formular de căutare

   ________________ Căutare
   Căutare

   Top menu

     * Emisiuni
     * Program
     * Bloguri RFI
          * GENERAŢIA 30
          * RURAL
          * MUZICA
          * GASTRONOMIE
          * DOCUMENTARE
          * PODCAST
     * Site-uri France Médias Monde
          * RFI.FR
          * RFI MUSIQUE
          * FRANCE 24
          * MONTE CARLO DOUALIYA
          * FRANCE MÉDIAS MONDE
          * ACADÉMIE
          * CFI
          * LES OBSERVATEURS
          * ATELIER DES MÉDIAS
          * MONDOBLOG
     * * *  RSS
     *  Cauta in site
     *  Cauta in site
     * RFI in 12 limbi straine
   RFI România: Actualitate, informaţii, ştiri în direct
   Play
   Ascultă RFI Romania
   Play
   Ascultă RFI France
   Ascultaţi
   Asculta interviu | Toti invitatii
   Theodor Stolojan, fost premier, despre bugetul pe 2024
   [IMG]
   Toggle navigation

     * 
     * Actualitate
          * Romania
          * R. Moldova
          * Franta
          * Europa
          * International
          * Parlament EU
     * Politică
     * Economie
     * Social
     * Mediu
     * Cultură
     * Justiție
     * Ştiinţă
     * Muzică
     * Sport
     * Diverse

   RFI România: Actualitate, informaţii, ştiri în
   direct»Internaţional»Ştiri»Politică» Israel, Gaza: Cine comite crime de
   război? Ce spune dreptul internațional?

  Politică

    
    
   22 Octombrie 2023

   Israel, Gaza: Cine comite crime de război? Ce spune dreptul internațional?

   Ana Maria Florea Harrison

ap23293017551048.jpg

   Kibbutz Nir Oz după atacul Hamas
   Sursa imaginii: 
   Associated Press

   Israelul bombardează masiv Gaza, teritoriul este blocat și doar de puțin
   timp, camioane cu ajutoare umanitare intra din Egipt în acest teritoriu
   Palestinian controlat de Hamas. În timp ce din Gaza vin fără încetare
   imagini sfâșietoare cu civili prinși în bombardamente, ONU, lideri
   occidental și arabi cer respectarea dreptului umanitar. Ambele părți
   primesc acuzații de crime război din cauza victimelor civile. În timp ce
   Israelul își protejează civilii, aproape fiecare clădire fiind prevăzută
   cu adăpost anti bombardamente, Organizația Hamas este acuzată că folosește
   civilii drept scuturi umane. Ce sunt, așadar, crimele de război și despre
   ce crime de război putem vorbi în conflictul Israel-Hamas ? 

   Dexonline descrie războiul drept un conflict armat între două sau mai
   multe state, națiuni, grupuri umane, pentru realizarea unor interese
   economice și politice. Războiul are, însă, și reguli, iar primele
   cunoscute vin de la babilonieni, din Codul lui Hammurabi, regele
   Babilonului, care în 1750 î.Hr., impusese aceste legi pentru ca „cei
   puternici să nu-i asuprească pe cei slabi.”

   Mahabharata, una dintre cele mai importante două epopei ale Indiei antice
   și legile lui Manou îndemnau la milă asupra dușmanilor neînarmați sau
   răniți. Războinicii „nu ar trebui să atace carele cu cavalerie; (...)
   Nimeni nu trebuie să atace un inamic care nu încearcă să-l omoare,” spun
   printre altele textele indiene.

    

   Biblia și Coranul conțin, de asemenea, reguli de respect față de adversar

   Deuteronomul, a cincea carte a lui Moise din Tora și Vechiul Testament,
   cere israeliților să facă o ofertă de pace unei cetăți înainte de a o
   asedia și să nu taie pomii roditori pentru a-i folosi la asediere.

   La începutul secolului al VII-lea, primul calif musulman sunit, Abu Bakr,
   și-a instruit armata să nu mutileze cadavre, să nu ucidă copii, femei și
   bătrâni.

   În plus, Sura Al-Baqara, al doilea capitol din Coran, îi îndeamnă pe
   musulmani să se lupte numai pentru a se autoapăra, iar când inamicii
   încetează să atace, musulmanilor li se ordonă să nu mai lupte.

   Legile moderne ale războiului sunt prevăzute de Convențiile de la Geneva,
   primele tratate fiind semnate în 1864 pentru protecția victimelor
   conflictelor armate.

    

   Legi, există, așadar, dar lucrurile se complică atunci când legile se
   lovesc de realitatea conflictului dintre Israel și Hamas care controlează
   Gaza. Postul Deutsche Welle l-a intervievat pe expertul în drept
   internațional, Stefan Talmon care spune că atacul Hamas din 7 octombrie
   asupra civililor israelieni este considerat în primă instanță „crimă în
   masă”. Totuși, având în vedere lunga istorie de conflict
   israeliano-palestinian, dreptul internațional poate concluziona că este
   vorba despre un conflict armat și în acest caz, deci avem de-a face cu o
   crimă de război.

   A doua zi după masacrul din sudul Israelului, Benjamin Netanyahu,
   premierul Israelului, a declarat război. De atunci, Israelul bombardează
   Gaza. Mii de civili și-au pierdut viața în bombardamente.

   Dreptul Israelului la autoapărare împotriva atacurilor armate, conform
   articolului 51 din Carta Națiunilor Unite este incontestabil. Acest drept
   este, însă, restricționat de dreptul internațional umanitar. Aici, unul
   dintre cele mai importante principii este diferențierea: părțile în război
   trebuie să facă diferența între civili și combatanți, între obiecte civile
   și ținte militare.

   „Dacă Hamas poziționează lansatoare rachete într-un cartier civil,
   Israelul are dreptul de a ataca această infrastructură – chiar și în
   detrimentul a ceea ce se numește, îngrozitor, daune colaterale în rândul
   populației civile. Iar aceste daune colaterale pot fi, de asemenea, foarte
   mari, în funcție de scopul și nevoia militară,” spune expertul în drept
   intervievat de Deutsche Welle.

   Este, așadar, aproape imposibil să se facă diferența între ținte civile și
   militare, conform dreptului internațional. Tunelurile Hamas trec pe sub
   blocuri, infrastructura militară Hamas este situată în clădiri
   rezidențiale și de birouri.

   „Dacă membrii Hamas se ascund în școli, moschei, spitale și operează
   centre de comandă de acolo, atunci acestea devin ținte militare legitime”,
   a spus Stefan Talmon. Crima de război este, așadar, comisă de Hamas
   deoarece a stabilit poziții în zone civile.

    

   Înfometarea civililor și pedeapsa colectivă - interzise

   Israelul a impus o blocada totală Fâșiei Gaza, câteva camioane fiind
   lăsate să treacă din Egipt după aproape două săptămâni.

   Potrivit profesorului Talmon, majoritatea experților în drept
   internațional concluzionează că o blocare totală – alimente, apă potabilă,
   combustibil, produse medicale – nu este în conformitate cu dreptul
   internațional. „În dreptul internațional există o interdicție a ceea ce se
   numește pedeapsa colectivă, în acest caz pedeapsa colectivă a întregii
   populații palestiniene din Fâșia Gaza. Nu toți sunt membri ai Hamas și nu
   toți sunt responsabili pentru acest atac, dar toți sunt afectați de
   această reacție a Israelului la fel – fără discernământ”.

   Mai mult, dreptul internațional interzice în mod explicit înfometarea unei
   populații civile. "

    

   Evacuarea este legală, expulzarea este ilegală

   Pe 13 octombrie, armata israeliană a cerut la mai mult de un milion de
   civili din partea de nord a Fâșiei Gaza – aproape jumătate din populația
   totală – să se mute în partea de sud a zonei.

   Deoarece infrastructura Fâșiei Gaza este în ruine și nu există suficiente
   locuri în care să meargă atât de mulți oameni, Națiunile Unite au spus că
   o astfel de evacuare este imposibilă. Jan Egeland, fost secretar de stat
   al Norvegiei și actual secretar general al organizației de ajutor
   Norwegian Refugee Council, a descris ordinul de evacuare ca fiind ilegal.

   În principiu, însă, explică Stefan Talmon, evacuarea unei populații civile
   de către o putere ocupantă este permisă de dreptul internațional. „De
   exemplu, pentru a asigura protecția și siguranța populației și pentru a
   permite operațiuni militare”. Potrivit estimărilor lui Talmon, Israelul nu
   acționează ilegal în acest caz.

   „Ar fi împotriva dreptului internațional dacă Israelul ar încerca să
   împingă populația din întreaga Fâșie Gaza. Cu toate acestea, pe teritoriul
   unui oponent, pot evacua populația sau o pot forța să se mute pentru
   propria lor protecție și securitate”, a explicat expertul în drept
   internațional.

    

    
    
   Tags: 
   crime de razboi conflict israel hamas

   Revista Presei

   Presa Românească

   [IMG]
   Ciolacu, pe urmele lui Dragnea, cu susținere PNL (SpotMedia)

   Revoluția Română din 1989 | Cronologia elementară sau...

   Vezi toate stirile

   Presa Internațională

   [IMG]
   Acordul privind migrația: doar un câștig de timp?
   ...
   Vezi toate stirile

   Top articole

   Oamenii caută prin dărâmături, după un atac israelian în sudul Fâșiei
   Gaza,12 decembrie 2023.
   Israelul a atacat o tabără de refugiați din Fâșia Gaza. Cel puțin 70 de
   oameni, uciși (...

   Ministerul Sănătăţii din Fâşia Gaza a anunţat duminică...

   [IMG]
   „Crăciun fericit! Încercaţi să petreceţi cât mai mult timp alături de
   familiile voastre!" (...

   „Crăciun fericit! Încercaţi să petreceţi cât mai mult...

   [IMG]
   „Crăciun fericit! Încercaţi să petreceţi cât mai mult timp alături de
   familiile voastre!" (...

   „Crăciun fericit! Încercaţi să petreceţi cât mai mult...

   Utile

     * Grilă programe, frecvenţe FM, radiouri partenere, stream audio
     * Podcast
     * Descarcă aplicația Android
     * Descarcă aplicația iOS
     * Radiouri locale partenere
     * RFI România - Direct
     * RFI România - Ascultă cu TuneIn
     * France 24 - Direct

   Parteneri

     * Ambasada Frantei
     * ARCUB
     * Institutul Cultural Francez
     * Muzeul Național de Artă al României
     * AUF
     * Muzeul Național al Țăranului Român

   Despre RFI

     * Eveniment RFI
     * Mențiuni legale
     * Carta Deontologică
     * Echipa
     * Contact
     * Contact CNA
     * GENERAŢIA 30

   Frecventare site cerificata de SATI

   © 2021 Copyright RFI România – Toate drepturile rezervate
   Programele radioului pot fi ascultate în FM la Bucureşti 93.5 MHz, Craiova
   94 MHz, Cluj 91.7 MHz, Iaşi 97.9 MHz, Timişoara 96,9 MHz, Sibiu 89 MHz şi
   Chişinău 107.3 MHz

   RFI France 24 MCD France Medias Monde logo 

   Modifică Setările
