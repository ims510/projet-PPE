   Sari la continut

   (BUTTON)
     * 2
     * Login / Creează cont

   republica.ro
     * Cine suntem
     * Subiectele noastre
     *
     *

Vorbește cu Republica și ascultă editorialele audio

   Vă mulțumim că ne sunteți alături de șapte ani. Ascultați editorialele
   audio publicate pe platformă. Un proiect de inovație în tehnologie
   susținut de DEDEMAN.
     * Află mai multe

   [da471c0209e0388040a8c665151592c7ee647675.png]
   Marco Darius Badea
   Marco Darius Badea
   Contributor comentator
   Distribuie

Capcana Gaza: omenirea e în pragul unui război global

   2023-10-14 14:25:00 2023-10-14 14:25:00
   Gaza strip

   Imagine din Fâșia Gaza/ Foto Profimedia

   Liderii Israelului au declarat că Hamas va fi șters de pe fața
   Pământului și Gaza nu se va întoarce niciodată la ceea ce a fost.
   „Fiecare membru al Hamas este un om mort”, a declarat zilele trecute
   premierul Benjamin Netanyahu.

   Scopul operațiunii de asalt în Gaza pare mult mai ambițios decât orice
   a planificat armata israeliană până acum în Fâșie. Dar este aceasta o
   misiune militară realistă? O analiză a BBC News arată că o invazie
   terestră a Fâșiei Gaza implică lupte urbane casă cu casă și implică
   riscuri imense pentru populația civilă.

   Atacurile aeriene au făcut deja peste 1.000 de victime, iar peste
   400.000 de persoane și-au părăsit casele. Armata israeliană are și
   sarcina suplimentară de a salva cel puțin 150 de ostatici, ținuți în
   locații necunoscute din Gaza.

   Herzi Halevi, șeful Statului Major al Forțelor de Apărare ale
   Israelului (FDI), a promis să „dezmembreze” Hamas. Dar există oare o
   viziune finală asupra modului în care va arăta Gaza după 16 ani de
   guvernare violentă a grupării teroriste? Experții spun că Israelul nu
   poate dezmembra fiecare membru al Hamas, pentru că gruparea este
   afiliată curentului numit „islamul extremist”. Însă Israelul are
   puterea de a slăbi Hamas cât de mult poate, astfel încât să nu mai aibă
   capacități operaționale.

   Acesta ar putea fi un obiectiv mai realist. Israelul a purtat patru
   războaie cu Hamas și fiecare încercare de a opri atacurile cu rachete a
   eșuat. Purtătorul de cuvânt al IDF, Jonathan Conricus, a declarat că,
   până la sfârșitul acestui război, Hamas nu ar mai trebui să aibă
   capacitatea militară de a „amenința sau ucide civili israelieni".

   În tot acest context, invazia terestră este plină de riscuri. Pe scurt,
   operațiunea militară este la mila mai multor factori care ar putea să o
   facă să nu fie extrem de eficientă.

Un număr record de 360.000 de rezerviști din Israel s-au prezentat la datorie

   Aripa armată a Hamas, Brigăzile Izzedine al-Qassam, în mod sigur s-a
   pregătit pentru o ofensivă israeliană și mai mult ca sigur au amplasat
   dispozitive explozive și au planificat ambuscade. De altfel, mulți
   experți militari consideră că Hamas se va folosi de rețeaua sa extinsă
   de tuneluri pentru a ataca forțele israeliene.

   În 2014, batalioanele de infanterie israeliene au suferit pierderi
   grele din cauza minelor antitanc, a lunetiștilor și a ambuscadelor, în
   timp ce sute de civili au murit în lupte dintr-un cartier nordic al
   orașului Gaza. Acesta este unul dintre motivele pentru care Israelul a
   cerut evacuarea a 1,1 milioane de palestinieni din jumătatea nordică a
   Fâșiei Gaza.

   Israelienii au fost avertizați că războiul ar putea dura luni de zile,
   iar un număr record de 360.000 de rezerviști s-au prezentat la datorie.

   Întrebarea este cât timp poate Israelul să-și continue campania fără
   presiunea internațională de a se retrage. Gaza devine rapid o „gaură a
   iadului”, a avertizat agenția ONU pentru refugiați. Numărul morților
   crește rapid, aprovizionarea cu apă, energie și combustibil a fost
   întreruptă, iar jumătate din populație este obligată să părăsească zone
   mari.
   Îți recomandăm
   Furia Israelului: de ce nu-i va fi ușor armatei israeliene să „are”
   Fâșia Gaza
   alt Marco Darius Badea
   Contributor comentator

   Guvernul și armata israeliană simt că au sprijinul comunității
   internaționale, cel puțin al liderilor occidentali, iar filosofia în
   Israel este „să ne mobilizăm, căci avem destul timp”. Dar, mai devreme
   sau mai târziu, aliații Israelului vor interveni dacă vor vedea imagini
   cu oameni care mor de foame.

   Mai este un element important care trebuie avut în vedere salvarea
   ostaticilor. Ei bine, mulți dintre ostatici sunt israelieni, dar
   printre ei se află și un număr mare de cetățeni străini și persoane cu
   dublă cetățenie, astfel încât mai multe guverne, inclusiv SUA, Franța
   și Marea Britanie, au un interes în această operațiune și în eliberarea
   lor în siguranță.

   Măsura în care soarta ostaticilor va influența pașii militari ai IDF
   este neclară și există, de asemenea, o presiune internă asupra
   liderilor israelieni.

   O serie de analiști politici compară situația de acum cu cea de la
   Jocurile Olimpice de la Munchen din 1972, când un atacator palestinian
   a capturat atleți israelieni și a ucis 11 persoane. Atunci a fost
   lansată o operațiune pentru a-i găsi și ucide pe toți cei implicați în
   atac, iar acum analiștii cred că guvernul israelian va dori să-i vâneze
   pe toți cei care se află în spatele răpirilor.

   Salvarea atâtor persoane reținute în diferite zone din Gaza s-ar putea
   dovedi peste puterile comandourilor din unitatea de elită israeliană
   Sayeret Matkal. Hamas a amenințat deja că va împușca ostaticii ca
   mijloc de descurajare a atacului israelian.

   În 2011, Israelul a schimbat peste 1.000 de prizonieri pentru
   eliberarea unui soldat, Gilad Shalit, deținut de Hamas timp de cinci
   ani. Dar Israelul se va gândi de două ori înainte de o altă eliberare
   mare de prizonieri, deoarece unul dintre bărbații eliberați în acel
   schimb a fost Yahya Sinwar, care a devenit între timp liderul politic
   al Hamas în Gaza.

   Ceea ce ar putea influența durata și rezultatul unei ofensive terestre
   este, de asemenea, modul în care reacționează vecinii Israelului.
   Israelul s-ar putea confrunta cu cereri tot mai mari din partea
   Egiptului, care are o graniță comună cu Gaza și care face deja presiuni
   pentru ca ajutorul să fie permis prin punctul său de trecere a
   frontierei Rafah.

   Ofir Winter de la Institutul israelian pentru Studii de Securitate
   Națională spune că cu cât mai mult suferă locuitorii din Gaza în urma
   campaniei militare israeliene, cu atât mai multă presiune va fi
   exercitată asupra Egiptului, pentru a părea că nu le-a întors spatele
   palestinienilor. Dar acest lucru nu se va întinde până la Cairo,
   permițând o trecere în masă a locuitorilor din Gaza în Egipt sau
   acționând militar împotriva Israelului în numele lor, mai punctează
   Winter.

   Frontiera de nord a Israelului cu Libanul este, de asemenea, sub o
   atentă supraveghere. Până în prezent, au avut loc mai multe atacuri
   transfrontaliere în care a fost implicat grupul militant islamist
   Hezbollah, dar acestea nu au reprezentat un nou front împotriva
   Israelului.
   Îți recomandăm
   Mama lui Bar, un tânăr israelian de 21 de ani, își strigă disperarea,
   după ce și-a văzut fiul legat la mâini, într-un video distribuit de
   teroriștii Hamas: „Nu cerem nimic. Îl vrem înapoi acasă sănătos. Atât”
   alt Loredana Voiculescu
   Editor

   Iranul, principalul sponsor al Hezbollah, amenință deja că va lansa noi
   fronturi împotriva Israelului. Însă Joe Biden a spus în această
   săptămână, că orice țară, orice organizație, oricine se gândește să
   profite de această situație, ar trebui să se oprească la timp și să nu
   facă nimic.

„Nu vă implicați, că dacă vă implicați, s-ar putea să aveți de-a face cu
noi'”

   - Un portavion american a fost trimis în Mediterana de Est pentru a
   sublinia acest mesaj. Analiștii din Vest spun că mișcarea arată că
   președintele Joe Biden amenință efectiv că va intra în război de partea
   Israelului în cazul în care izbucnește un conflict mai larg.

   Cu toate acestea, mulți cred că este foarte puțin probabil ca armata
   americană să participe direct la ostilități. „Administrația a
   considerat că este important să facă un pas care să arate cât mai clar
   posibil pentru Hezbollah și Iran că există pericolul unei intervenții
   militare americane în numele Israelului”, a declarat Steven Simon,
   analist la Quincy Institute din Washington.

   „Sunt destul de sigur că președintele Biden nu vrea să se implice în
   acest război. Dar uneori trebuie să faci aceste lucruri pentru a
   susține descurajarea”, a mai adăugat Simon, care a ocupat anterior
   funcții de conducere în Consiliul Național de Securitate al Casei Albe
   și în Departamentul de Stat al SUA.

   Comentatorul politic Paul Salem spune că amploarea și brutalitatea
   atacurilor Hamas au facilitat un „răspuns american mult mai clar” în
   sprijinul Israelului decât în ​​conflictele anterioare din Gaza. „A
   avea portavionul acolo este o semnalizare politică și strategică
   majoră”, a spus Salem pentru Al Jazeera. Dar el a adăugat că o
   intervenție militară americană ar fi „exagerată”.

   „Cu siguranță, americanii le transmit grupării Hezbollah și Iranului:
   „Nu vă implicați, că dacă vă implicați, s-ar putea să aveți de-a face
   cu noi'”, a spus Salem. „Nu este clar ce ar însemna asta. Și ținând
   cont că Biden intră într-un an electoral, nu ar fi grozav pentru el să
   intre într-un război în Orientul Mijlociu. Deci are și constrângeri
   politice”, mai declară Paul Salem.

   - Steven Simon explică faptul că, în timp ce forțele israeliene sunt
   capabile să lupte pe mai multe fronturi, potențialul atacurilor
   americane împotriva Hezbollah ar ajuta Israelul într-un posibil război.
   El a menționat că portavionul USS Ford transportă 90 de avioane de
   luptă care ar putea menține „ritmul operațional serios”, inclusiv
   interceptarea comunicațiilor. „Dacă Statele Unite îi spun Israelului:
   Vom ridica o mică povară împotriva Hezbollah ca să vă puteți concentra
   în continuare asupra Hamas, atunci cred că israelienii ar fi foarte
   fericiți”, a mai spus Simon pentru Al Jazeera.

   Dar probabil nu se va ajunge la asta, pentru că de când a izbucnit
   războiul, au existat tatonări între Hezbollah și Israel, dar acestea au
   rămas izolate în zona de graniță libanezo-israeliană.

   Ce face acum Hezbollah nu este altceva decât o încercare de a atrage o
   parte din focalizarea militară a Israelului de la Gaza la granița cu
   Liban, fără a declanșa un conflict serios. Cu alte cuvinte, militanții
   Hezbollah joacă acel joc de a face ca acțiunile lor să fie suficient de
   fierbinți pentru a atrage atenția Israelului și a-i forța să acorde
   atenție frontului de nord pentru a slăbi forțele din sud, dar nu atât
   de mult încât să declanșeze imediat un război în Liban, asupra
   Libanului.

Calculul grupării Hezbollah și al susținătorilor săi iranieni se poate
schimba

   Totuși, calculul grupării Hezbollah și al susținătorilor săi iranieni
   se poate schimba în funcție de traiectoria războiului din Gaza, iar
   unii experți spun că dacă conflictul se încheie în câteva săptămâni,
   atunci Hezbollah nu ar avea nevoie să deschidă un al doilea front.

   De ce? Pentru că dacă Israelul se descurcă „foarte bine” și va fi pe
   cale să elimine complet Hamas, va exista o mulțime de presiuni
   strategice din partea Iranului și a altora din regiune, pentru că nu
   vor să piardă Hamas ca atu, așa că Hezbollah ar putea fi nevoiți să
   acționeze.

   La rândul său, Imad Harb, director de cercetare la Centrul Arab din
   Washington, a spus că crizele financiare și politice interne ale
   Libanului limitează, de asemenea, șansele unui război cu Israelul.

   Economia țării a fost în cădere liberă de la sfârșitul anului 2019,
   moneda sa pierzând mai mult de 90% din valoare.

   Un impas politic a împiedicat, de asemenea, alegerea unui nou
   președinte, deoarece mandatul lui Michel Aoun a expirat în urmă cu
   aproape un an. Prin urmare, Imad Harb spune că Libanul nu poate intra
   într-un alt război, căci electoratul Hezbollah nu poate accepta un
   război și nici statele arabe nu sunt pregătite să asiste Libanul dacă
   Libanul intră într-un război cu Israelul și, în acest proces, este
   distrus. Harb a adăugat că nici SUA nu sunt dornice să intre în război.

   În timp ce Biden vrea să fie văzut ca fiind alături de Israel, Harb a
   explicat că americanii s-au săturat de război, iar o bătălie cu
   Hezbollah și Iran ar putea scăpa rapid de sub control.

   În cazul în care Hamas ar fi slăbit în mod semnificativ, întrebarea
   este cine ar urma să controleze zona în locul său. Israelul și-a retras
   armata și miile de coloniști din Fâșia Gaza în 2005 și nu va avea nicio
   intenție de a reveni ca forță de ocupație.

   Ofir Winter consideră că o schimbare de putere ar putea deschide calea
   pentru revenirea treptată a Autorității Palestiniene, alungată din Gaza
   de Hamas în 2007. Indiferent de rezultatul războiului, Israelul va dori
   să se asigure că un atac similar nu se va mai repeta.

   [DEL: Apasă pe fotografia de mai jos pentru a deschide galeria foto:
   :DEL]
   Israel Sursa: Foto JACK GUEZ / AFP Profimedia. Un salvator merge prin
   fața unui magazin avariat din Tel Aviv, după ce a fost lovit de o
   rachetă lansată de teroriștii palestinieni din Fâșia Gaza pe 7
   octombrie 2023. Gruparea teroristă Hamas a lansat un atac surpriză de
   amploare împotriva Israelului pe 7 octombrie, trăgând mii de rachete
   din Gaza și trimitând luptători să ucidă sau să răpească oameni, în
   timp ce Israelul a răspuns cu lovituri aeriene devastatoare. Foto JACK
   GUEZ / AFP Profimedia. Israel Sursa: Clădire din Tel Aviv avariată de o
   rachetă lansată de teroriștii palestinieni din Fâșia Gaza pe 7
   octombrie 2023. Foto: JACK GUEZ / AFP / Profimedia Israel Sursa: Tel
   Aviv, după ce a fost lovit de una dintre o rachetele lansate de
   teroriștii palestinieni din Fâșia Gaza pe 7 octombrie 2023. Foto JACK
   GUEZ / AFP / Profimedia Israel - Hamas Sursa: Palestinienii inspectând
   ruine în urma unui atac aerian israelian în zona plajei din Gaza City.
   Israel a continuat să lupte împotriva militanților Hamas, mobilizând
   zeci de mii de trupe și vehicule blindate în Fâșia Gaza, după ce a
   jurat să lovească Fâșia Gaza cu un atac puternic, din cauza atacului
   surpriză lansat de militanții palestinieni. Foto: Hashem Zimmo/TheNEWS2
   prin intermediul ZUMA Press Wire. Israel - Hamas Fâșia Gaza, Palestina:
   Un palestinian inspectează o clădire avariată în urma loviturilor
   israeliene, în urma unui atac surpriză al Hamas. Foto Ahmed Zakot /
   Zuma Press / Profimedia. Israel - Hamas Sursa: Palestinienii
   inspectează clădiri avariate în urma loviturilor israeliene, ca urmare
   a unui atac surpriză al Hamas, în 7 octombrie. Israel a impus un asediu
   total asupra Fâșiei Gaza pe 9 octombrie și a tăiat alimentarea cu apă,
   bombardând ținte în acest teritoriu palestinian dens populat, în
   răspuns la asaltul surpriză al Hamas, pe care l-a asemănat cu atacurile
   de la 11 septembrie Foto: Ahmed Zakot / SOPA Images / SIPA / 2310101401
   SOPA Images / Sipa Press / Profimedia. Israel - Hamas Sursa: Această
   fotografie realizată pe 7 octombrie 2023 arată mașini avariate în urma
   atacurilor cu rachete din Tel Aviv, Israel. Foto: Gideon Markowicz /
   Xinhua News / Profimedia.
   Îți recomandăm
   În timp ce Israelul pregătește ofensiva în Fâșia Gaza, Hamas le cere
   palestinienilor să nu-și părăsească casele
   alt Marco Darius Badea
   Contributor comentator
   Abonează-te la newsletterul Republica.ro

   Primește cele mai bune articole din partea autorilor.
   ____________________ (BUTTON) Mă abonez
   Eroare! Ești înscris deja.
   Comentarii. Intră în dezbatere
   Pentru a putea comenta trebuie să fii logat

   Alătură-te comunității noastre. Scrie bine și argumentat și poți fi
   unul dintre editorialiștii platformei noastre.
     * Loghează-te cu Facebook
     * Folosește contul de email

     * Likeuri
     * Cronologic

     * 2023-10-15 02:18:51
       Nu poti intra in casa omului, sa-l dai afara spunandu-i ca i-ai
       colonizat casa si pe el sa-l inchizi intr-o rezervatie ca pe un
       animal..
       (BUTTON) citește mai mult
          + Like 0
     * Daniela Damian Daniela Damian 2023-10-14 22:07:20
       1 „La o conferinta de presa tinuta imediat dupa Razboiul de Sase
       Zile, in 1967, Golda Meir, fost prim-ministru al Israelului in
       perioada 1969-1974, spunea:
       „Putem sa ii iertam pe arabi pentru ca i-au omorat pe copiii
       nostri, dar nu ii putem ierta pentru ca ne-au obligat pe noi sa ii
       omoram pe copiii lor. Vom avea pace cu arabii numai atunci cand ei
       isi vor iubi copiii mai mult decat ne urasc pe noi”.
       2 Atunci faraonul a dat urmatoarea porunca la tot poporul sau: „Sa
       aruncati in rau pe orice baiat care se va naste si sa lasati toate
       fetele sa traiasca.” – Exodul 1:22
       Ce poate fi mai rau decat atat? Sa ii omori pe ai tai ca sa te
       razbuni pe altii… Pacat de toate vietile nevinovate, ale pruncilor
       de atunci si ale celor de astazi, pacat de civili si pacat de
       suferinta…
       Si din nou, la fel ca si in zilele noastre, apeluri internationale
       la „a omori evrei (ba chiar prunci!), oriunde s-ar afla”… Cat de
       simplu se repeta istoria!” -
       https://www.dvartora.ro/un-nou-faraon-shemot-5769/
       3 „...electoratul Hezbollah nu poate accepta un război...”
       Electoratul Hezbollah e pacifist!!! E de ras, e de plans? Cert e ca
       Hezbollah are electorat, participa la alegerile din 2018 si castiga
       69 de locuri din 128.
       4 In rest, numai de bine. Depinde de fiecare ce vrea sa vada, cum
       intelege si ce alege:
       „Ministerul Afacerilor Externe (MAE) îi informează pe cetăţenii
       români care se află, tranzitează sau doresc să călătorească în
       Liban că manifestațiile de protest continuă în Beirut și în
       majoritatea localităților importante din țară. Acestea constau
       inclusiv în blocarea unor drumuri, cu ridicarea de baricade, și
       incendiere de cauciucuri. Izolat, manifestațiile s-au soldat cu
       violențe (ex. focuri de armă care au produs pierderi de vieți
       omenești)...
       Având în vedere situația incertă, posibilitățile de escaladare a
       formelor de protest, precum și degradarea situației de securitate,
       Ambasada României le recomandă cetățenilor români care doresc să se
       deplaseze în Liban să amâne călătoriile dacă nu sunt absolut
       necesare. Totodată, cetățenii români prezenți în Liban în perioada
       următoare sunt sfătuiți să urmărească constant mass media locale
       pentru a se informa atât cu privire la zonele în care se anunță
       demonstrațiile, cât și referitor la alte evoluții, să manifeste
       prudenţă, delimitându-se de orice acţiune de acest fel și să își
       programeze călătoriile necesare pe teritoriul libanez ținând cont
       de blocajele rutiere existente.-
       https://www.mae.ro/travel-alerts/2896
       si/sau
       „Liban, o destinatie de vis (I)
       Cand ajungi pentru prima data in Liban, vei fi uimit de
       ospitalitatea libanezilor. Te vor primi cu o strangere de mana si
       cu un zambet larg pe care nu-l vei intalni in nicio alta tara.
       Libanul este o excelenta destinatie turistica pentru ca pe langa
       oameni prietenosi, Libanul are plaje luxoase, munti spectaculosi si
       accesibili, mancare delicioasa si vestigii arheologice bine
       pastrate.
       Un lucru este garantat. In Liban te vei simti bine si nu vei avea
       mari probleme in a te intelege cu localnicii. „ – -
       https://www.four-seasons.ro/blog/53-liban-o-destinatie-de-vis-i
       5 Bineinteles ca nu vor putea sa-i salveze pe ostatici, bineinteles
       ca vor fi victime dintre civili, bineinteles ca va fi rau.
       Bineinteles ca tarile nedemocratice vor da in capul tarilor
       democratice pana le vor termina de tot. Adica 75% din planeta vs
       25%. Cine va castiga?
       (BUTTON) citește mai mult
          + Like 1

   vezi toate comentariile
     __________________________________________________________________

   Subiecte din acest articol
     * Israel
     * război
     * Fâșia Gaza
     __________________________________________________________________

   Îți recomandăm
   Advertorial Advertorial
   9 comentarii

Vreau din România: De 1 decembrie, alege produsele românești de la raft și
susține producătorii locali

   2023-11-29 06:43:00
   Vreau din România

   Alegerea acestor produse nu este doar o opțiune sănătoasă pentru
   consumatori sau perpetuarea culturii gastronomice românești, ci și un
   suport vital pentru economia națională.
   Citește mai mult
   Alex Livadaru Alex Livadaru
   Autor fondator
   0 comentarii

Burse de peste 200.000 de euro pentru a susține educarea noii generații de
antreprenori români. „Am văzut idei grozave care au ajuns să moară pentru că
inițiatorii nu au știut să vorbească despre produs" - Cătălin Vasile, NN
România

   2023-11-29 06:41:00
   Cătălin Vasile, NN România

   În acest an, NN România a creat primul fond de burse pentru viitori
   antreprenori, care susține tineri cu posibilități financiare limitate
   să urmeze studii aplicate de business la EA – The Entrepreneurship
   Academy.
   Citește mai mult
   Raluca Ion Raluca Ion
   Editor
   2 comentarii

„Dacă ai vedea-o în pădure, ai împușca-o?”, a întrebat judecătorul. Cum a
trebuit Constantin Brâncuși să demonstreze unui tribunal american că „Pasărea
în văzduh” e o operă de artă și nu o piesă de metal

   2023-11-21 06:34:00
   Pasarea in vazduh

   „Bilete Brâncuși sold out” este mesajul aproape permanent afișat la
   centrul de informații al Muzeului Național de Artă Timișoara unde, până
   28 ianuarie 2024, se desfășoară expoziția „Brâncuși: surse românești și
   perspective universale”.
   Citește mai mult
   Raluca Ion Raluca Ion
   Editor
   0 comentarii

Târgul de Crăciun West Side Christmas Market, organizat de Untold Universe,
se deschide în București pe 29 noiembrie

   2023-11-28 14:08:00
   West Side Christmas Market 2023

   Târgul de Crăciun va rămâne deschis până pe 27 decembrie,
   Citește mai mult
   Loredana Voiculescu Loredana Voiculescu
   Editor
   0 comentarii

​Banca Transilvania, la prima evaluare din partea agenției Moody’s, a primit
rating de credit investment grade

   2023-11-27 18:22:40
   Omer Tetik

   Moody’s apreciază la BT capitalul robust, rentabilitatea puternică și
   rezilientă, precum și lichiditatea semnificativă, potrivit unui anunț
   făcut de bancă.
   Citește mai mult
   Citește în continuare pe republica.ro

   [ ]

     * © 2023 Republica.ro
     * Despre cookies
     * Politica de confidentialitate
     * Cine suntem

     *
     * comentarii 2
     * (BUTTON) Share articol
       0 Share pe Facebook Share pe Twitter Trimite pe Email Share pe
       Google

     * (BUTTON)
     *

   (BUTTON)
